[
  {
    "story_id": 1,
    "story_category": "purananooru",
    "story_title": "1. இறைவனின் திருவுள்ளம்!",
    "url": "https://www.tamilsurangam.in/literatures/ettuthogai/purananooru/purananooru_1.html",
    "information": "பாடியவர்:பெருந்தேவனார்.\n\nபாடப்பட்டோன்: இறைவன்",
    "poem": "கண்ணி கார்நறுங் கொன்றை; காமர்\n\nவண்ண மார்பின் தாருங் கொன்றை;\n\nஊர்தி வால்வெள் ளேறே; சிறந்த\n\nசீர்கெழு கொடியும் அவ்வேறு என்ப;\n\nகறைமிடறு அணியலும் அணிந்தன்று; அக்கறை\nமறைநவில் அந்தணர் நுவலவும் படுமே;\n\nபெண்ணுரு ஒரு திறன் ஆகின்று; அவ்வுருத்\n\nதன்னுள் அடக்கிக் கரக்கினும் கரக்கும்;\n\nபிறை நுதல் வண்ணம் ஆகின்று; அப்பிறை\n\nபதினெண் கணனும் ஏத்தவும் படுமே;\nஎல்லா உயிர்க்கும் ஏமம் ஆகிய,\n\nநீரறவு அறியாக் கரகத்துத்,\n\nதாழ்சடைப் பொலிந்த அருந்தவத் தோற்கே.",
    "meaning": "தலையில் கொன்றைப் பூ சூடியவன்.மார்பில் கொன்றை-மாலை அணிந்தவன்.ஊர்தி வெண்ணிறக் காளைமாடு.கொடியும் காளைமாடு என்று கூறுகின்றனர்.தொண்டையில் நஞ்சுக் கறை.\r\nஅந்தக் கறை அந்தணர் மறையில் போற்றப்படுகிறது.ஒருபாதி (இடப்புறம்) பெண்-உருவம்.அதனைத் தனக்குள் மறைத்துக்கொள்வதும் உண்டு.நெற்றியில் பிறை.\r\nஅந்தப் பிறையை 18 வகையான தேவ கணங்களாலும் போற்றி வணங்கப்படும்.அவன் எல்லா உயிரிங்களுக்கும் பாதுகாவலாக விளங்குபவன்.\r\nநீர் வற்றாத கரகத்தைக் கையில் வைத்திருப்பவன்.தாழ்ந்த சடைமுடியிலும் நீர் வற்றுவதில்லை.இந்தக் கோலத்தில் அவன் தவம் செய்துகொண்டிருக்கிறான்."
  },
  {
    "story_id": 2,
    "story_category": "purananooru",
    "story_title": "2. போரும் சோறும்!",
    "url": "https://www.tamilsurangam.in/literatures/ettuthogai/purananooru/purananooru_2.html",
    "information": "பாடியவர்: முரஞ்சியூர் முடிநாகராயர்.\n\nபாடப்பட்டோன்: சேரமான் பெருஞ்சோற்று உதியன் சேரலாதன்.\n\nதிணை: பாடாண்.\n\nதுறை: செவியறிவுறூஉ; வாழ்த்தியலும் ஆம்.",
    "poem": "மண் திணிந்த நிலனும்,\n\nநிலம் ஏந்திய விசும்பும்,\n\nவிசும்பு தைவரு வளியும்\n\nவளித் தலைஇய தீயும்,\n\nதீ முரணிய நீரும், என்றாங்கு\nஐம்பெரும் பூதத்து இயற்கை போலப்\n\nபோற்றார்ப் பொறுத்தலும், சூழ்ச்சியது அகலமும்\n\nவலியும், தெறலும், அணியும், உடையோய்!\n\nநின்கடற் பிறந்த ஞாயிறு பெயர்த்தும் நின்\n\nவெண்தலைப் புணரிக் குடகடல் குளிக்கும்\nயாணர் வைப்பின், நன்னாட்டுப் பொருந!\n\nவான வரம்பனை! நீயோ, பெரும!\n\nஅலங்குளைப் புரவி ஐவரோடு சினைஇ,\n\nநிலந்தலைக் கொண்ட பொலம்பூந் தும்பை\n\nஈரைம் பதின்மரும் பொருது, களத்து ஒழியப்\nபெருஞ்சோற்று மிகுபதம் வரையாது கொடுத்தோய்!\n\nபாஅல் புளிப்பினும், பகல் இருளினும்,\n\nநாஅல் வேத நெறி திரியினும்\n\nதிரியாச் சுற்றமொடு முழுதுசேண் விளங்கி,\n\nநடுக்கின்றி நிலியரோ அத்தை; அடுக்கத்துச்,\nசிறுதலை நவ்விப் பெருங்கண் மாப்பிணை,\n\nஅந்தி அந்தணர் அருங்கடன் இறுக்கும்\n\nமுத்தீ விளக்கிற், றுஞ்சும்\n\nபொற்கோட்டு இமயமும், பொதியமும், போன்றே!",
    "meaning": "நிலம் போல் பொறுமை, வானம் போல் சூழ்திறன், காற்றைப் போல் வலிமை, தீயைப் போல் எரிக்கும்-திறன், நீரைப் போல் அளிக்கும் கொடைத்திறன் ஆகியவற்றை உடையவன் நீ.\r\nஉன் கடலிலே தோன்றிய ஞாயிறு உன் கடலிலேயே மறையும் நிலப்பரப்பை உடையவன் நீ. இப்படிப்பட்ட வானவரம்பன் நீதானா?தும்பைப் பூ சூடி ஐவரை எதிர்த்த நூற்றுவர் மாண்ட போர்க்களத்தில் இருபாலாருக்கும் பெருஞ்சோறு கொடுத்தவன் நீ.\r\nபால் புளித்தாலும், பகல் இருளானாலும், நான்கு வேதங்களின் நெறிமுறை மாறினாலும் திரிபில்லாச் சுற்றத்தாருடன் வாழ்வாயாக.இமயம் பொதியம் ஆகிய மலை அடுக்கத்தில் அந்தணர் வளர்க்கும் முத்தீ விளக்கொளியில் நவ்வி-மான்கள் உறங்குவது போல அச்சமின்றி உன் மக்கள்-சுற்றம் நிலைகொள்வதாகுக."
  },
  {
    "story_id": 3,
    "story_category": "purananooru",
    "story_title": "3.வன்மையும் வண்மையும்!",
    "url": "https://www.tamilsurangam.in/literatures/ettuthogai/purananooru/purananooru_3.html",
    "information": "பாடியவர்: இரும்பிடர்த் தலையார்.\n\nபாடப்பட்டோன்: பாண்டியன் கருங்கை ஒள்வாள் பெரும்பெயர் வழுதி.\n\nதிணை: பாடாண்.\n\nதுறை : செவியறிவுறூஉ; வாழ்த்தியலும் ஆம்.\n\nசிறப்பு : இரும்பிடத் தலையாரைப் பற்றிய செய்தி.",
    "poem": "உவவுமதி உருவின் ஓங்கல் வெண்குடை\n\nநிலவுக்கடல் வரைப்பின் மண்ணகம் நிழற்ற,\n\nஏம முரசம் இழுமென முழங்க,\n\nநேமி யுய்த்த நேஎ நெஞ்சின்,\n\nதவிரா ஈகைக், கவுரியர் மருக!\nசெயிர்தீர் கற்பின் சேயிழை கணவ!\n\nபொன் னோடைப் புகர் அணிநுதல்\n\nதுன்னருந் திறல் கமழ்கடா அத்து\n\nஎயிரு படையாக, எயிற்கதவு இடாஅக்\n\nகயிறுபிணிக் கொண்ட கவிழ்மணி மருங்கில்.\nபெருங்கை யானை இரும்பிடர்த் தலையிருந்து\n\nமருந்தில் கூற்றத்து அருந்தொழில் சாயாக்\n\nகருங்கை ஒள்வாள் பெரும்பெயர் வழுதி!\n\nநிலம் பெயரினும், நின்சொற் பெயரல்;\n\nபொலங் கழற்காற்,புலர் சாந்தின்\nவிலங் ககன்ற வியன் மார்ப!\n\nஊர் இல்ல, உயவு அரிய,\n\nநீர் இல்ல, நீள் இடைய,\n\nபார்வல் இருக்கைக், கவிகண் நோக்கிற்,\n\nசெந்தொடை பிழையா வன்கண் ஆடவர்\nஅம்புவிட, வீழ்ந்தோர் வம்பப் பதுக்கைத்\n\nதிருந்துசிறை வளைவாய்ப் பருந்திருந்து உயவும்\n\nஉன்ன மரத்த துன்னருங் கவலை,\n\nநின்நசை வேட்கையின் இரவலர் வருவர்! அது\n\nமுன்னம் முகத்தின் உணர்ந்து, அவர்\nஇன்மை தீர்த்தல் வன்மை யானே.",
    "meaning": "நீ கவுரியர் மரபில் வந்தவன். அவர்கள் முழுமதி போல் உருவம் கொண்ட வெண்கொற்றக் குடையால் ஆளும் மண்ணிலுள்ள அனைத்துக்கும் நிழல் தந்தவர்கள். முரசு முழக்கத்துடன் ஆட்சிச் சக்கரத்தை உருட்டியவர்கள். நெஞ்சில் நேயம் கொண்டு இல்லை என்று சொல்லாமல் கொடை வழங்கியவர்கள்.நீ கற்புக்கரசியின் கணவன்.உன்னைக் கருங்கை ஒள்வாள் பெரும்பெயர் வழுதி என்பார்கள். (ஏனென்றால்) மருந்தில் கூற்றம் என்னும் நிலப்பகுதியை வென்றாய். யானைத் தலையில் இருந்துகொண்டு போரிட்டு வென்றாய். அந்த யானை பொன்னாலான ஓடைக் கவசத்தை நெற்றியில் கொண்டது. வலிமை மிக்கது. மதம் பொழிவது. கயிற்றில் கட்டிய மணி கொண்டது. அதனை உதைத்துக்கொண்டுதான் நீ அதன் தலையில் அமர்ந்திருந்தாய்.உன்னை ஒன்று வேண்டுகிறேன். நிலமே மாறினாலும் நீ சொன்ன சொல் தவறாமல் வாழவேண்டும்.நீ பொன்னாலான வீரக்கழலைக் காலில் அணிந்தவன். ஈரச்சந்தனம் புலர்ந்த மார்பை உடையவன்.உன்னை நயந்து இரவலர் வருவர். ஊர் இல்லாத, வாழ முடியாத, நீர் இல்லாத நீண்ட வழியைக் கடந்து வருவர். வன்கண் ஆடவர் பதுங்கியிருந்து அம்பு விட வீழ்ந்தவர்களை உண்ணும் பருந்து உன்னமரத்தில் காத்திருக்கும் வழியில் வருவர்.அவர்களின் நிலைமையை எண்ணிப்பார்த்து அவர்களின் வறுமையைப் போக்குவதுதான் உன் வலிமை."
  },
  {
    "story_id": 4,
    "story_category": "purananooru",
    "story_title": "4. தாயற்ற குழந்தை!",
    "url": "https://www.tamilsurangam.in/literatures/ettuthogai/purananooru/purananooru_4.html",
    "information": "பாடியவர்: பரணர்.\n\nபாடப்பட்டோன் : சோழன் உருவப் பறேர் இளஞ்சேட் சென்னி.\n\nதிணை: வஞ்சி. துறை: கொற்ற வள்ளை.\n\nசிறப்பு : சோழரது படைப் பெருக்கமும், இச் சோழனது வெற்றி மேம்பாடும்.",
    "poem": "வாள்,வலந்தர, மறுப் பட்டன\n\nசெவ் வானத்து வனப்புப் போன்றன!\n\nதாள், களங்கொளக், கழல் பறைந்தன\n\nகொல் ஏற்றின் மருப்புப் போன்றன;\n\nதோல்; துவைத்து அம்பின் துனைதோன்றுவ,\nநிலைக்கு ஒராஅ இலக்கம் போன்றன;\n\nமாவே, எறிபதத்தான் இடங் காட்டக்,\n\nகறுழ் பொருத செவ் வாயான்,\n\nஎருத்து வவ்விய புலி போன்றன;\n\nகளிறே, கதவு எறியாச், சிவந்து, உராஅய்,\nநுதி மழுங்கிய வெண் கோட்டான்,\n\nஉயிர் உண்ணும் கூற்றுப் போன்றன;\n\nநீயே, அலங்கு உளைப் பரீஇ இவுளிப்\n\nபொலந் தேர்மிசைப் பொலிவு தோன்றி,\n\nமாக் கடல் நிவந் தெழுதரும்\nசெஞ் ஞாயிற்றுக் கவினை மாதோ!\n\nஅனையை ஆகன் மாறே,\n\nதாயில் தூவாக் குழவி போல,\n\nஓவாது கூஉம், நின் உடற்றியோர் நாடே.",
    "meaning": "வெற்றி கண்ட உன் வாள் செவ்வானம் போலக் கறை பட்டுக் கிடக்கிறது.களம் கொண்ட உன் தாளிலுள்ள வீரக் கழல் கொல்லும் களிற்றின் தந்தம் போன்றன.மார்புக் கவசமாகிய தோல் அம்பால் துளைக்கப்பட்டு நிலையில்லாமல் மின்னும் விண்மீன் கொண்ட வானம் போன்றது.குதிரையின் வாய் கடிவாளம் சுண்டியதால் காளைமாட்டைக் கடித்த புலியின் வாயைப் போன்றன.யானையின் கொம்பு பகைவர் கோட்டைக் கதவைக் குத்தி நுனி மழுங்கி உயிர் உண்ணும் எமனைப் போன்று ஆயிற்று.நீ குதிரைகள் பூட்டிய தேரில் கடலில் தோன்றும் கதிரவனைப் போலக் காட்சி தருகிறாய்.இப்படியே என்றும் திகழ்வாயாக.உன்னைச் சீண்டியவர் நாடு தாய்ப்பால் குடிக்காத குழந்தை போல ஓயாமல் கூவிக்கொண்டே இருக்கட்டும்."
  },
  {
    "story_id": 5,
    "story_category": "purananooru",
    "story_title": "5. அருளும் அருமையும்!",
    "url": "https://www.tamilsurangam.in/literatures/ettuthogai/purananooru/purananooru_5.html",
    "information": "பாடியவர்: நரிவெரூஉத் தலையார்.\n\nபாடப்பட்டோன்: சேரமான் கருவூரேறிய ஒள்வாட் கோப்பெருஞ் சேரல்.\n\nதிணை: பாடாண்.\n\nதுறை: வெவியறிவுறூஉ: பொருண் மொழிக் காஞ்சியும் ஆம்.\n\nசிறப்பு: பார்வையானே நோய் போக்கும் கண்ணின் சக்தி பற்றிய செய்தி.",
    "poem": "எருமை அன்ன கருங்கல் இடை தோறு,\n\nஆனிற் பரக்கும் யானைய, முன்பின்,\n\nகானக நாடனை!நீயோ, பெரும!\n\nநீயோர் ஆகலின், நின் ஒன்று மொழிவல்;\n\nஅருளும் அன்பும் நீக்கி நீங்கா\nநிரயங் கொள்பவரொடு ஒன்றாது, காவல்,\n\nகுழவி கொள் பவரின், ஓம்புமதி!\n\nஅளிதோ தானே; அது பெறல்அருங் குரைத்தே.",
    "meaning": "கல்மலைகளில் மேயும் எருமை-ஆனின் தோற்றமும் யானை போல் வலிமையும் கொண்ட கானக-நாடன் என்பவன் நீதானா, பெரும!அது நீதான் என்றால் உனக்கு ஒன்று கூற விரும்புகிறேன்.அருளும் அன்பும் இன்றி வாழ்பவர்கள் நிரயம் (நரகம்) புகுவர். அவர்களில் ஒருவனாக நீ சேரவேண்டாம்.குழந்தையைக் காக்கும் தாய் போல உன் நாட்டை நீ காப்பாற்றுக. அது கிடைத்தற்கு அரிய பேறு ஆகும்."
  },
  {
    "story_id": 6,
    "story_category": "purananooru",
    "story_title": "6. தண்ணிலவும் வெங்கதிரும்!",
    "url": "https://www.tamilsurangam.in/literatures/ettuthogai/purananooru/purananooru_6.html",
    "information": "பாடியவர்:காரிகிழார்.\n\nபாடப்பட்டோன் : பாண்டியன் பல்யாகசாலை முதுகுடுமிப் பெருவழுதி.\n\nதிணை: பாடாண். துறை :செவியறிவுறூஉ; வாழ்த்தியலும் ஆம்.\n\nசிறப்பு :பாண்டியனின் மறமாண்பு.",
    "poem": "வாடாஅது பனிபடு நெடுவரை வடக்கும்,\n\nதெனாஅது உருகெழு குமரியின் தெற்கும்,\n\nகுணாஅது கரைபொரு தொடுகடல் குணக்கும்,\n\nகுடாஅது தொன்றுமுதிர் பொளவத்தின் குடக்கும்,\n\nகீழது முப்புணர் அடுக்கிய முறைமுதற் கட்டின்\n\nநீர்நிலை நிவப்பின் கீழும், மேலது\n\nஆனிலை உலகத் தானும், ஆனாது,\n\nஉருவும் புகழும் ஆகி, விரிசீர்த்\n\nதெரிகோல் ஞமன்ன் போல, ஒரு திறம்\n\nபற்றல் இலியரோ! நின் திறம் சிறக்க!\nசெய்வினைக்கு எதிர்ந்த தெவ்வர் தேஎத்துக்,\n\nகடற்படை குளிப்ப மண்டி, அடர்ப் புகர்ச்\n\nசிறுகண் யானை செவ்விதின் ஏவிப்,\n\nபாசவற் படப்பை ஆர்எயில் பலதந்து,\n\nஅவ்வெயில் கொண்ட செய்வுறு நன்கலம்\nபரிசின் மாக்கட்கு வரிசையின் நல்கிப்,\n\nபணியியர் அத்தை நின் குடையே; முனிவர்\n\nமுக்கண் செல்வர் நகர்வலஞ் செயற்கே!\n\nஇறைஞ்சுக, பெரும! நின் சென்னி; சிறந்த\n\nநான்மறை முனிவர் ஏந்துகை எதிரே!\nவாடுக, இறைவ நின் கண்ணி! ஒன்னார்\n\nநாடுசுடு கமழ்புகை எறித்த லானே!\n\nசெலிஇயர் அத்தை, நின் வெகுளி; வால்இழை\n\nமங்கையர் துனித்த வாள்முகத்து எதிரே!\n\nஆங்க, வென்றி எல்லாம் வென்றுஅகத்துஅடக்கிய\nதண்டா ஈகைத் தகைமாண் குடுமி!\n\nதண்கதிர் மதியம் போலவும், தெறுசுடர்\n\nஒண்கதிர் ஞாயிறு போலவும்,\n\nமன்னிய, பெரும! நீ நிலமிசை யானே!",
    "meaning": "உன் உருவமும், புகழும் பரவ வேண்டும். வடக்கில் இமயமலைக்கு அப்பாலும், தெற்கில் குமரிமுனைக்குத் தென்பாலும், கிழக்கில் தோண்டப்பட்ட கடலுக்கு அப்பாலும், மேற்கில் பழமையான கடலுக்கு அப்பாலும், மூன்றாக அடுக்கப்பட்டுள்ள உலகங்களில் கீழே உள்ள உலகம், மேலே உள்ள உலகம் ஆகியவற்றிற்கு அப்பாலும் பரவ வேண்டும்.உன் செங்கோல் ஒருபுறமும் சாயாமல் நடுவுநிலைமை கொண்டிருக்க வேண்டும்.இப்படி உன் திறமை வெளிப்பட வேண்டும்.உன் செயல்பாட்டுக்கு மாறுபட்ட பகைவர் நாட்டில்மீது உன் கடற்படையையும் யானைப்படையையும் ஏவி, அவர்களது பாசி பிடித்த அகழியையும், மதிலையும் கடந்து, அவர்களின் நாட்டில் பெற்ற அணிகலன்களை உன்னிடம் பரிசில் நாடி வரும் மக்களுக்கு அவர்களின் தரம் அறிந்து வழங்க வேண்டும்.சிவபெருமான் ஊர்வலம் வரும்போது உன் குடை வணங்க வேண்டும்.நான்மறை முதல்வர் உன்னிடம் கையேந்தும்போது நீ தலைவணங்க வேண்டும்.நீ தலையில் சூடியுள்ள பூ நீ பகைவர் நாட்டை எரிக்கும் புகையால் மட்டுமே வாடவேண்டும்.உன் சினம் உன் மனைவியர் ஊடும் முகத்தின்முன் காணாமல் போக வேண்டும்.இப்படிப்பட்ட வெற்றியோடு தடையின்றி வழங்கும் தகைமை மிக்க ‘குடுமி’ என்னும் பெயர் கொண்ட அரசே!நீ குளுமையான நிலவு போலவும் ஒள மிக்க ஞாயிறு போலவும் இந்த நிலவுலகில் நிலைபெற்று வாழ்வாயாக!"
  },
  {
    "story_id": 7,
    "story_category": "purananooru",
    "story_title": "7. வளநாடும் வற்றிவிடும்!",
    "url": "https://www.tamilsurangam.in/literatures/ettuthogai/purananooru/purananooru_7.html",
    "information": "பாடியவர் : கருங்குழல் ஆதனார்.\n\nபாடப்பட்டோன் : சோழன் கரிகாற் பெருவளத்தான்.\n\nதிணை : வஞ்சி. துறை: கொற்ற\n\nவள்ளை: மழபுல வஞ்சியும் ஆம்.",
    "poem": "களிறு கடைஇய தாள்,\n\nகழல் உரீஇய திருந்துஅடிக்,\n\nகணை பொருது கவிவண் கையால்,\n\nகண் ஒளிர்வரூஉம் கவின் சாபத்து\n\nமா மறுத்த மலர் மார்பின்,\nதோல் பெயரிய எறுழ் முன்பின்,\n\nஎல்லையும் இரவும் எண்ணாய், பகைவர்\n\nஊர்சுடு விளக்கத்து அழுவிளிக் கம்பலைக்\n\nகொள்ளை மேவலை; ஆகலின், நல்ல\n\nஇல்ல ஆகுபவால் இயல்தேர் வளவ!\nதண்புனல் பரந்த பூசல் மண் மறுத்து\n\nமீனின் செறுக்கும் யாணர்ப்\n\nபயன்திகழ் வைப்பின், பிறர் அகன்றலை நாடே.",
    "meaning": "களிற்றுப்படை, காலாள்படை ஆகியவற்றின் காலால் மிதித்தும், கை வளத்தால் அம்பு தொடுத்தும் பகைநாட்டை அழித்தாய்.\r\nவிரும்பி வந்த திருமகளை ஏற்க மறுத்த மலர்ந்த மார்பில் தோல் என்னும் கவசத்தை அணிந்திருக்கும் வலிமை மிக்க மார்பினை உடையவன் நீ.\r\nஇரவு பகல் என்று பார்க்காமல் பகைநாட்டைச் சுட்டு அது எரியும் விளக்கில் அவர் நாட்டு மக்கள் அழுகுரலைக் கேட்பவன் நீ.\r\nஇயல்தேர் வளவ!\r\nஇது நல்லது அன்று.\r\nபுனல் பாயும் வளநாட்டைக் காப்பதை மறுத்து மீன் பாயும் நாட்டில் இப்படிச் செய்யலாமா?"
  },
  {
    "story_id": 8,
    "story_category": "purananooru",
    "story_title": "8. கதிர்நிகர் ஆகாக் காவலன்!",
    "url": "https://www.tamilsurangam.in/literatures/ettuthogai/purananooru/purananooru_8.html",
    "information": "பாடியவர் : கபிலர்.\n\nபாடப்பட்டோன் : சேரமான் கடுங்கோ வாழியாதன் : சேரமான் செல்வக் \n\nகடுங்கோ\n\nவாழியாதன் என்பவனும் இவனே.\n\nதிணை : பாடாண். துறை: இயன்மொழி; பூவை நிலையும் ஆம்.",
    "poem": "வையம் காவலர் வழிமொழிந்து ஒழுகப்,\n\nபோகம் வேண்டிப், பொதுச்சொல் பொறாஅது ,\n\nஇடம் சிறிது என்னும் ஊக்கம் துரப்ப,\n\nஒடுங்கா உள்ளத்து, ஓம்பா ஈகைக்,\n\nகடந்து அடு தானைச் சேரலாதனை\nயாங்கனம் ஒத்தியோ? வீங்குசெலல் மண்டிலம்!\n\nபொழுதுஎன வரைதி; புறக்கொடுத்து இறத்தி;\n\nமாறி வருதி; மலைமறைந்து ஒளித்தி;\n\nஅகல்இரு விசும்பி னானும்\n\nபகல்விளங் குதியால் பல்கதிர் விரித்தே.",
    "meaning": "சேரலாதன் இந்த வையத்தில் உள்ள அரசர்கள் எல்லாரும் தன் சொல்லுக்குப் பணிந்து நடக்கும் போகம் வேண்டும் எனக் கருதி, எல்லா அரசர்களும் சமம் என்னும் பொதுச்சொல்லைப் பொறுக்காமல், தன் நாடு சிறியது என்று ஊக்கம் கொண்டு போராடி வென்று பெற்றதைத் தனக்கென வைத்துக்கொள்ளாமல் கொடுத்து மகிழ்கிறான்.ஞாயிறே! இவனுக்கு நீ நிகராவாயா? காலம் கணித்துக்கொண்டு வருகிறாய். பின்வாங்கிச் செத்துவிடுகிறாய். திரும்பவும் வருகிறாய். மேகத்துக்குள் மறைந்துகொள்கிறாய். அப்படி இருந்தும் வானத்தில் கதிர் வீசிக்கொண்டு பகட்டாக வருகிறாயே!"
  },
  {
    "story_id": 9,
    "story_category": "purananooru",
    "story_title": "9. ஆற்றுமணலும் வாழ்நாளும்!",
    "url": "https://www.tamilsurangam.in/literatures/ettuthogai/purananooru/purananooru_9.html",
    "information": "பாடியவர் : நெட்டிமையார்.\n\nபாடப்பட்டோன் : பாண்டியன் பல்யாகசாலை முதுகுடுமிப் பெருவழுதி.\n\nதிணை : பாடாண். துறை :இயன்மொழி. குறிப்பு : இதனுடன் காரிகிழாரின் \n\nஆறாவது புறப்பாட்டையும் சேர்த்து ஆய்ந்து,\nஇப் பாண்டியனின் சிறப்பைக் காண்க.",
    "poem": "ஆவும், ஆனியற் பார்ப்பன மாக்களும்,\n\nபெண்டிரும், பிணியுடை யீரும் பேணித்\n\nதென்புலம் வாழ்நர்க்கு அருங்கடன் இறுக்கும்\n\nபொன்போற் புதல்வர்ப் பெறாஅ தீரும்,\n\nஎம்அம்பு கடிவிடுதும், நுன்அரண் சேர்மின் என\nஅறத்துஆறு நுவலும் பூட்கை, மறத்தின்\n\nகொல்களிற்று மீமிசைக் கொடிவிசும்பு நிழற்றும்\n\nஎங்கோ, வாழிய குடுமி! தங் கோச்\n\nசெந்நீர்ப் பசும்பொன் வயிரியர்க்கு ஈத்த,\n\nமுந்நீர் விழவின், நெடியோன்\nநன்னீர்ப் பறுளி மணலினும் பலவே!",
    "meaning": "போர் அறம் – பசு, பசுப் போன்ற இயல்புடைய பார்ப்பனர், பெண்டிர், மரபுநோய் உள்ளவர், இறந்த முன்னோருக்குக் கடன் செலுத்தும் குழந்தைப்பேறு இல்லாதவர் ஆகியோர் பாதுகாப்பான இடங்களுக்குச் சென்றுவிடுங்கள். இங்கே என் அம்பு பாயும் போர் நிகழவிருக்கிறது – என்று அறவழி கூறியபின் போரிடும் பாங்குடையவன் இந்த அரசன்.கொல்களிற்றின் மேல் கொடி தோன்ற இருந்துகொண்டு போரிடுபவன்.இவன் என் அரசன்.பெயர் குடுமித் தங்கோ (குடுமியான் மலை அரசன்.இவன் பஃறுளி ஆற்று மணலின் எண்ணுக்கையைக் காட்டிலும் பல்லாண்டுகள் வாழ்வானாக!பஃறுளி ஆறு நெடியோன் நாட்டில் ஓடிய ஆறு. இந்த நெடியோன் முந்நீர் விழா நடத்தியவன். அதில் யாழ் மீட்டும் பாணர்களுக்கு தூய பொன் அணிகளை வழங்கியவன்."
  },
  {
    "story_id": 10,
    "story_category": "purananooru",
    "story_title": "10. குற்றமும் தண்டனையும்!",
    "url": "https://www.tamilsurangam.in/literatures/ettuthogai/purananooru/purananooru_10.html",
    "information": "பாடியோர் : ஊன் பொதி பசுங் குடையார்.\n\nபாடப்பட்டோன் : சோழன் நெய்தலங் கானல் இளஞ்சேட் சென்னி.\n\nதிணை : பாடாண்.\n\nதுறை : இயன்மொழி.",
    "poem": "வழிபடு வோரை வல்லறி தீயே!\n\nபிறர்பழி கூறுவோர் மொழிதே றலையே;\n\nநீமெய் கண்ட தீமை காணின்,\n\nஒப்ப நாடி அத்தக ஒறுத்தி;\n\nவந்து, அடி பொருந்தி, முந்தை நிற்பின்,\nதண்டமும் தணிதி, நீ பண்டையிற் பெரிதே;\n\nஅமிழ்துஅட்டு ஆனாக் கமழ்குய் அடிசில்\n\nவருநர்க்கு வரையா வசையில் வாழ்க்கை\n\nமகளிர் மலைத்தல் அல்லது, மள்ளர்\n\nமலைத்தல் போகிய, சிலைத்தார் மார்ப!\nசெய்து இரங்காவினைச், சேண்விளங் கும்புகழ்,\n\nநெய்தருங் கானல் நெடியோய்!\n\nஎய்த வந்தனம்யாம்; ஏத்துகம் பலவே!",
    "meaning": "நெய்தலங்கானல் நெடியோய்! உன்னை வாழ்த்தி வேண்டுகிறேன்.வழிபடுவோர் உன்னை எதற்காக வழிபடுகின்றனர் என்பதை உடனே தெரிந்துகொள்.பிறன்மீது பழி கூறுபவர்களின் சொல்லை நம்பாதே.நீ ஒருவனிடம் உண்மையாகவே தீமையைக் கண்டால் ஒத்திட்டு ஆராய்ந்து தக்க தண்டனை வழங்கு.அவர் தன் தவற்றை உணர்ந்து உன் காலடியில் வணங்கி நின்றால் பண்டைய தண்டனையைக் குறை.மகளிர் அமிழ்தம் போலச் சமைத்து வந்தவர்க்கெல்லாம் வழங்கும் குற்றமற்ற வாழ்க்கையை உடையவர்கள் மகளிர். அவர்கள் தழுவுதல் அன்றி போரிடும் மள்ளர் தழுவ முடியாத கல்மலை போன்ற மார்பினை உடையவன் நீ.செய்துவிட்டு வருந்தாத நற்செயல்களைப் புரிபவன் நீ.அதனால் உன் புகழ் விளங்குகிறது.நெய்தலங்கானல் நிலத்தெய்வம் (நெடியான்) நீ .உன்னை நாடி வந்திருக்கிறேன்.பலவாகப் பாராட்டிப் புகழ்கிறேன்."
  },
  {
    "story_id": 11,
    "story_category": "purananooru",
    "story_title": "11. பெற்றனர்! பெற்றிலேன்!",
    "url": "https://www.tamilsurangam.in/literatures/ettuthogai/purananooru/purananooru_11.html",
    "information": "பாடியவர் : பேய்மகள் இளவெயினியார்.\n\nபாடப்பட்டோன் : சேரமான் பாலை பாடிய பெருங்கடுங்கோ.\n\nதிணை : பாடாண். துறை :பரிசில் கடாநிலை.",
    "poem": "அரி மயிர்த் திரள் முன்கை\n\nவால் இழை, மட மங்கையர்\n\nவரி மணற் புனை பாவைக்குக்\n\nகுலவுச் சினைப் பூக் கொய்து\n\nதண் பொருநைப் புனல் பாயும்\nவிண் பொருபுகழ், விறல்வஞ்சிப்\n\nபாடல் சான்ற விறல்வேந் தனும்மே\n\nவெப் புடைய அரண் கடந்து,\n\nதுப்புறுவர் புறம்பெற் றிசினே:\n\nபுறம் பொற்ற வய வேந்தன்\nமறம் பாடிய பாடினி யும்மே,\n\nஏர் உடைய விழுக் கழஞ்சின்,\n\nசீர் உடைய இழை பெற்றிசினே!\n\nஇழை பெற்ற பாடி னிக்குக்\n\nகுரல் புணர்சீர்க் கொளைவல்பாண் மகனும்மே.\nஎன ஆங்கு,\n\nஒள்அழல் புரிந்த தாமரை\n\nவெள்ளி நாரால் பூப்பெற் றிசினே.",
    "meaning": "பாலை பாடிய பெருங்கடுங்கோ பாடலால் புகழ் பெற்ற வஞ்சி நகர வேந்தன். இந்த வஞ்சி தண்பொருநை ஆறு பாயும் நகரம். வானளாவிய புகழும் வெற்றியும் உடைய நகரம். இந்தப் பொருநை ஆற்று மணலில் பாவை செய்து பூப் பறித்துவந்து சூட்டி மகளிர் விளையாடுவர். இவர்கள் மென்மையான மயிர் கொண்ட தம் திரண்ட கைகளையும், வெண்ணிற இழையணியும் கொண்டவர்கள். பாவைக்குப் பூச்சூட்டிய பின்னர் பொருநை ஆற்றுப் புனல்நீரில் பாய்ந்து விளையாடுவர்.\r\nஇவன் விரும்பிய கோட்டைகளையெல்லாம் வென்றவன். வலிமை மிக்க பெரியவர்களைப் புறங்கண்டவன்.\r\nஇவ்வாறு இவன் புறங்கண்ட வீரச் செருக்கைப் பாடினாள் ஒரு பாடினி. அதற்காக இவன் கழஞ்சு நிறைக்கு மிகுதியாக ஏரழகும், சீர்சிறப்பும் உடைய அணிகலன்களைப் பாடினிக்குப் பரிசாக வழங்கினான்.\r\nபாடிய பாடினிக்கு உடன்-குரல் கொளைப்பண் தந்த பாணனுக்கு வெள்ளி-நாரால் தொடுத்த தங்கத் தாமரைப் பூவைப் பரிசாக வழங்கினான்."
  },
  {
    "story_id": 12,
    "story_category": "purananooru",
    "story_title": "12. அறம் இதுதானோ?",
    "url": "https://www.tamilsurangam.in/literatures/ettuthogai/purananooru/purananooru_12.html",
    "information": "பாடியவர் : நெட்டிமையார்.\n\nபாடப்பட்டோன் : பாண்டியன் பல்யாகசாலை முதுகுடுமிப் பெருவழுதி.\n\nதிணை : பாடாண். துறை : இயன்மொழி.",
    "poem": "பாணர் தாமரை மலையவும், புலவர்\n\nபூநுதல் யானையோடு புனைதேர் பண்ணவும்,\n\nஅறனோ மற்றஇது விறல்மாண் குடுமி!\n\nஇன்னா ஆகப் பிறர் மண் கொண்டு,\n\nஇனிய செய்தி நின் ஆர்வலர் முகத்தே?",
    "meaning": "உன்னைப் பாடும் பாணர்கள் நீ வழங்கும் பொற்றாமரை விருது அணிகலனைத் தலையில் சூடிக்கொள்கின்றனர். புலவர்கள் நீ வழங்கும் யானைமீதும் தேர்மீதும் ஏறிச் செல்கின்றனர்.\r\nவெற்றியைக் குவிக்கும் ‘குடுமி’ வேந்தே!\r\nபிறர் மண்ணைக் கைப்பற்றும் கொடுமையைச் செய்து அங்குக் கிடைத்த பொருள்களைக் கொண்டு நீ விரும்புபவர்களுக்கு மட்டும் இன்ஃபம் தரும் செயல்களைச் செய்தல் அறச்செயலோ?"
  },
  {
    "story_id": 13,
    "story_category": "purananooru",
    "story_title": "13. நோயின்றிச் செல்க!",
    "url": "https://www.tamilsurangam.in/literatures/ettuthogai/purananooru/purananooru_13.html",
    "information": "பாடியவர் : உறையூர் ஏணிச்சேரி முடமோசியார்.\n\nபாடப்பட்டோன் : சோழன் முடித்தலைக் கோப்பெருநற்கிள்ளி.\n\nதிணை : பாடாண். துறை : வாழ்த்தியல்",
    "poem": "இவன் யார்? என்குவை ஆயின், இவனே,\n\nபுலிநிறக் கவசம் பூம்பொறி சிதைய,\n\nஎய்கணை கிழித்த பகட்டுஎழில் மார்பின்,\n\nமறலி அன்ன களிற்றுமிசை யோனே;\n\nகளிறே, முந்நீர் வழங்கு நாவாய் போலவும்,\nபன்மீன் நாப்பண் திங்கள் போலவும்,\n\nசுறவு இனத்து அன்ன வாளோர் மொய்ப்ப,\n\nமரீஇயோர் அறியாது, மைந்துபட் டன்றே;\n\nநோயிலன் ஆகிப் பெயர்கதில் அம்ம!\n\nபழன மஞ்ஞை உகுத்த பீலி\nகழனி உழவர் சூட்டொடு தொகுக்கும்,\n\nகொழுமீன், விளைந்த கள்ளின்,\n\nவிழுநீர் வேலி நாடுகிழ வோனே.",
    "meaning": "இவன் யார் என்று கேட்பாயானால், சொல்கிறேன் கேள்.அழகிய நெஞ்சில் புலிநிறம் பட்ட கவசம் அணிந்தவன். \r\nஅந்த நிறம் பிறர் எய்த அம்புகளால் உருவானது. எமன் போன்ற களிற்றின்மேல் உள்ளான்.அது கடலில் மிதக்கும் நாவாய்க் கப்பல் போல் வருகிறது. \r\nஅதனைச் சூழ்ந்து சுறாமீன் கூட்டம் போல் வாள்வீரர்கள் மொய்த்துக்கொண்டு வருகின்றனர். அந்தக் களிற்றுக்கு மதம் பிடித்துவிட்டது என்பது அந்த வாள்வாரர்களுக்குத் தெரியவில்லை.\r\nஅம்மம்ம! அவன் துன்பம் இல்லாமல் திரும்புவானாக!\r\nமயில் உகுத்த தோகையை உழவர் நெல் கட்டோடு சேர்த்துக் கட்டும் வயல்நாட்டை உடையவன் அவன். \r\nகொழுத்த மீனில் விளைந்த கள்ளைப் பருகும் மக்கள் பருகும் நாட்டை உடையவன் அவன்."
  },
  {
    "story_id": 14,
    "story_category": "purananooru",
    "story_title": "14. மென்மையும்! வன்மையும்!",
    "url": "https://www.tamilsurangam.in/literatures/ettuthogai/purananooru/purananooru_14.html",
    "information": "பாடியவர் : கபிலர்.\n\nபாடப்பட்டோன் : சேரமான் செல்வக் கடுங்கோ வாழியாதன்.\n\nதிணை : பாடாண். துறை : இயன்மொழி",
    "poem": "கடுங்கண்ண கொல் களிற்றால்\n\nகாப் புடைய எழு முருக்கிப்,\n\nபொன் இயல் புனை தோட்டியான்\n\nமுன்பு துரந்து, சமந் தாங்கவும்;\n\nபார்உடைத்த குண்டு அகழி\nநீர் அழுவம் நிவப்புக் குறித்து,\n\nநிமிர் பரிய மா தாங்கவும்;\n\nஆவம் சேர்ந்த புறத்தை தேர்மிசைச்\n\nசாப நோன்ஞாண் வடுக்கொள வழங்கவும்;\n\nபரிசிலர்க்கு அருங்கலம் நல்கவும்; குரிசில்!\nவலிய ஆகும் நின் தாள்தோய் தடக்கை,\n\nபுலவு நாற்றத்த பைந்தடி\n\nபூ நாற்றத்த புகை கொளீஇ, ஊன்துவை\n\nகறிசோறு உண்டு வருந்துதொழில் அல்லது\n\nபிறிதுதொழில் அறியா ஆகலின், நன்றும்\nமெல்லிய பெரும! தாமே, நல்லவர்க்கு\n\nஆரணங்கு ஆகிய மார்பின், பொருநர்க்கு\n\nஇருநிலத்து அன்ன நோன்மை\n\nசெருமிகு சேஎய் ! நின் பாடுநர் கையே.",
    "meaning": "கோட்டைக்கதவுத் தடைமரத்தை முரிக்கக் கொல்களிற்றைப் பொன்பூண் போட்ட அங்குசத்தால் வலிமையுடன் குத்திப் போரிட்டுத் தாக்கவும்,\r\nநிலத்தைப் பிளந்து உருவாக்கிய அகழி நீரை நிவந்து தாண்டும்படிப் போர்க்குதிரைகளை இழுத்துப் பிடிக்கவும்,\r\nதேர்மீது இருந்துகொண்டு வில்லின் நாணை வலிமையாக இழுத்து எதிராளி வடுக் கொள அம்பு எய்யவும்,\r\nபரிசிலர்களுக்கு அரிய அணிகலன்களை வழங்கவும்.வலிமையாக உள்ளது.\r\nஎன் கை மென்மையாக உள்ளது. ஏனென்றால்…\r\n    புலால் நாறும் கறித்துண்டைப் பூமணம் கமழும் தீயில் வாட்டி, உணவும், துவையலும், கறிச்சோறுமாக நீ வழங்கியதை உண்டு வருந்தும் தொழில் அல்லது வேறு தொழில் அறியாததால்\r\nமென்மையாக உள்ளது."
  },
  {
    "story_id": 15,
    "story_category": "purananooru",
    "story_title": "15. எதனிற் சிறந்தாய்?",
    "url": "https://www.tamilsurangam.in/literatures/ettuthogai/purananooru/purananooru_15.html",
    "information": "பாடியவர் :கபிலர்.\n\nபாடப்பட்டோன் : சேரமான் செல்வக் கடுங்கோ வாழியாதன்.\n\nதிணை : பாடாண். துறை : இயன்மொழி",
    "poem": "கடுந்தேர் குழித்த ஞெள்ளல் ஆங்கண்,\n\nவெள்வாய்க் கழுதைப் புல்லினப் பூட்டிப்,\n\nபாழ்செய் தனை, அவர் நனந்தலை நல்லெயில்;\n\nபுள்ளினம் இமிழும் புகழ்சால் விளைவயல்,\n\nவெள்ளுளைக் கலிமான் கவிகுளம்பு உகளத்\nதேர்வழங் கினைநின் தெவ்வர் தேஎத்துத்;\n\nதுளங்கு இயலாற், பணை எருத்தின்,\n\nபா வடியாற்,செறல் நோக்கின்,\n\nஒளிறு மருப்பின் களிறு அவர\n\nகாப் புடைய கயம் படியினை;\nஅன்ன சீற்றத்து அனையை; ஆகலின்,\n\nவிளங்கு பொன் எறிந்த நலங்கிளர் பலகையொடு\n\nநிழல்படு நெடுவேல் ஏந்தி ஒன்னார்\n\nஒண்படைக் கடுந்தார் முன்புதலைக் கொண்மார்,\n\nநசைதர வந்தோர் நசைபிறக்கு ஒழிய,\nவசைபட வாழ்ந்தோர் பலர்கொல்? புரையில்\n\nநற் பனுவல் நால் வேதத்து\n\nஅருஞ் சீர்த்திப் பெருங் கண்ணுறை\n\nநெய்ம் மலி ஆவுதி பொங்கப், பன்மாண்\n\nவீயாச் சிறப்பின் வேள்வி முற்றி,\nயூபம் நட்ட வியன்களம் பலகொல்?\n\nயாபல கொல்லோ? பெரும! வார் உற்று\n\nவிசிபிணிக் கொண்ட மண்கனை முழவின்\n\nபாடினி பாடும் வஞ்சிக்கு\n\nநாடல் சான்ற மைந்தினோய்! நினக்கே.",
    "meaning": "நீ சினம் மிக்கவன். அதனால் பகைவர் நாட்டில் தேர் நடத்தினாய். அந்தத் தேர்க்கால் பள்ளத்தில் கழுதை-ஏர் பூட்டி உழுதாய்.\r\nஅவரது கோட்டைகளை அழித்தாய்.பறவைகள் மேயும் விளைவயல்கள் உன் குதிரைக் குளம்புகளால் மிதிபடத் தேரோட்டினாய்.\r\nநடை பயில்வதும், பருத்த முதுகுக் கொட்டேறியும், பரந்த காலடியும், அழிக்கும் பார்வையும், ஒளி வீசும் கொம்புகளையும் கொண்டதுமான உன் யானைகளை ஊர்மக்கள் குடிப்பதற்காகப் பாதுகாக்கப்பட்ட குளத்தில் குளித்துத் திளைக்கும்படி செய்தாய்.இப்படிப்பட்ட சீற்றம் கொண்டவன் நீ.\r\nபொன்-கேடயமும் வேலும் ஏந்தி பகைவர் நடத்திய காலாள் படையை வெல்லும் ஆசையோடு போரிட்டும், ஏமாந்தும் மக்கள் வசை பாட வாழ்ந்தவர் பலரா? அல்லது…நால்வேதச் சிறப்புக் குழியில் நெய் ஊற்றி ஆவி பொங்க வேள்வி செய்து தூண் நட்டுச் சிறப்பெய்தியவர் பலரா?\r\nகனை-முழவினை முழக்கிக்கொண்டு உன்னைப் பாடும் பாடினியின் வஞ்சிப் பாடலை விரும்பும் வலிமை மிக்கவனே!"
  },
  {
    "story_id": 16,
    "story_category": "purananooru",
    "story_title": "16. செவ்வானும் சுடுநெருப்பும்!",
    "url": "https://www.tamilsurangam.in/literatures/ettuthogai/purananooru/purananooru_16.html",
    "information": "பாடியவர்: பாண்டரங் கண்ணனார்.\n\nபாடப்பட்டோன்: சோழன் இராசசூயம் வேட்ட பெருநற்கிள்ளி.\n\nதிணை: வஞ்சி. துறை; மழபுல வஞ்சி.",
    "poem": "வினை மாட்சிய விரை புரவியொடு,\n\nமழை யுருவின தோல் பரப்பி,\n\nமுனை முருங்கத் தலைச்சென்று, அவர்\n\nவிளை வயல் கவர்பு ஊட்டி\n\nமனை மரம் விறகு ஆகக்\nகடி துறைநீர்க் களிறு படீஇ\n\nஎல்லுப்பட இட்ட சுடுதீ விளக்கம்\n\nசெல்சுடர் ஞாயிற்றுச் செக்கரின் தோன்றப்,\n\nபுலம்கெட இறுக்கும் வரம்பில் தானைத்,\n\nதுணை வேண்டாச் செரு வென்றிப்,\nபுலவு வாள் புலர் சாந்தின்\n\nமுருகன் சீற்றத்து, உருகெழு குருசில்!\n\nமயங்கு வள்ளை, மலர் ஆம்பல்,\n\nபனிப் பகன்றைக், சுனிப் பாகல்,\n\nகரும்பு அல்லது காடு அறியாப்\nபெருந் தண்பணை பாழ் ஆக,\n\nஏமநன் னாடு ஒள்எரி ஊட்டினை,\n\nநாம நல்லமர் செய்ய,\n\nஒராங்கு மலைந்தன, பெரும! நின் களிறே.",
    "meaning": "செயல்திறம் மிக்க குதிரைப்படை, மழைமேகம் போன்ற காலால்-படை ஆகியவை முரியும்படி போரிட்டான்.\r\nஅவர்களது விளைவயல்களில் தம் குதிரைகளை மேயவிட்டான்.அவர்களது வீட்டு-மரங்களை எரிக்கும் விறகாக்கிக்கொண்டான்.\r\nகாவல் மிக்க அவர்களது நீர்த் துறைகளில் களிறுகளைக் குளிக்கும்படிச் செய்தான்.பட்டப்பகலில் அவன் ஊரை எரிக்கும் தீ மாலையில் சூரியன் மறையும்போது தோன்றுவது போல வானத்தைச் செந்நிறம் கொள்ளச் செய்தது.\r\nநிலத்தில் துகள் பரக்கச்செய்யும் வரம்பில்லாத பெரும்படை கொண்டவன்.யாரையும் துணைக்குச் சேர்த்துக்கொள்ளாமல் தானே வெற்றி கண்டவன்.கையிலே புலால் நாறும் வாள்.மார்பிலே சந்தனம்.கடவுள் முருகன் போல் சீற்றமும் உருவமும் கொண்டவன்.வள்ளை, ஆம்பல், பகன்றை, பாகல், கரும்பு ஆகியவற்றைக் கொண்ட வயல்நாடு பாழாகும்படி எரி ஊட்டினான்.இதற்கு உதவியது இவனது யானை."
  },
  {
    "story_id": 17,
    "story_category": "purananooru",
    "story_title": "17. யானையும் வேந்தனும்!",
    "url": "https://www.tamilsurangam.in/literatures/ettuthogai/purananooru/purananooru_17.html",
    "information": "பாடியவர்; குறுங்கோழியூர் கிழார்.\n\nபாடப்பட்டோன்: சேரமான் யானைக்கண்சேய் மாந்தரஞ்சேரல் இரும்பொறை.\n\nதிணை; வாகை. துறை: அரசவாகை; இயன்மொழியும் ஆம்.",
    "poem": "தென் குமரி, வட பெருங்கல்,\n\nகுண குட கடலா வெல்லை,\n\nகுன்று, மலை, காடு, நாடு\n\nஒன்று பட்டு வழி மொழியக்,\n\nகொடிது கடிந்து, கோல் திருத்திப்,\n\nபடுவது உண்டு, பகல் ஆற்றி,\n\nஇனிது உருண்ட சுடர் நேமி\n\nமுழுது ஆண்டோர் வழி காவல!\n\nகுலை இறைஞ்சிய கோள் தாழை\n\nஅகல் வயல், மலை வேலி,\n\nநிலவு மணல் வியன் கானல்,\n\nதெண் கழிமிசைச் சுடர்ப் பூவின்,\n\nதண் தொண்டியோர் அடு பொருந!\n\nமாப் பயம்பின் பொறை போற்றாது,\n\nநீடு குழி அகப் பட்ட\n\nபீடு உடைய எறுழ் முன்பின்\n\nகோடு முற்றிய கொல் களிறு,\n\nநிலை கலங்கக் குழி கொன்று,\n\nகிளை புகலத் தலைக்கூடி யாங்கு\n\nநீ பட்ட அரு முன்பின்,\nபெருந் தளர்ச்சி, பலர் உவப்பப்,\n\nபிறிது சென்று, மலர் தாயத்துப்\n\nபலர் நாப்பண் மீக் கூறலின்,\n\nஉண் டாகிய உயர் மண்ணும்,\n\nசென்று பட்ட விழுக் கலனும்,\nபெறல் கூடும், இவன்நெஞ்சு உறப்பெறின்எனவும்,\n\nஏந்து கொடி இறைப் புரிசை,\n\nவீங்கு சிறை, வியல் அருப்பம்,\n\nஇழந்து வைகுதும்.இனிநாம்; இவன்\n\nஉடன்று நோக்கினன், பெரிது எனவும்,\nவேற்று அரசு பணி தொடங்குநின்\n\nஆற்ற லொடு புகழ் ஏத்திக்,\n\nகாண்கு வந்திசின், பெரும! ஈண்டிய\n\nமழையென மருளும் பல் தோல், மலையெனத்\n\nதேன்இறை கொள்ளும் இரும்பல் யானை,\nஉடலுநர் உட்க வீங்கிக், கடலென\n\nவான்நீர்க்கு ஊக்கும் தானை, ஆனாது\n\nகடுஒடுங்கு எயிற்ற அரவுத்தலை பனிப்ப,\n\nஇடியென முழங்கு முரசின்,\n\nவரையா ஈகைக் குடவர் கோவே!",
    "meaning": "XXXX"
  },
  {
    "story_id": 18,
    "story_category": "purananooru",
    "story_title": "18. நீரும் நிலனும்!",
    "url": "https://www.tamilsurangam.in/literatures/ettuthogai/purananooru/purananooru_18.html",
    "information": "பாடியவர்; குடபுலவியனார்.\n\nபாடப்பட்டோன் : பாண்டியன் நெடுஞ்செழியன். திணை: பொதுவியல்.\n\nதுறை: முதுமொழிக் காஞ்சி : பொருண்மொழிக் காஞ்சி எனவும் பாடம்.",
    "poem": "முழங்கு முந்நீர் முழுவதும் வளைஇப்\n\nபரந்து பட்ட வியன் ஞாலம்\n\nதாளின் தந்து, தம்புகழ் நிறீஇ:\n\nஒருதாம் ஆகிய உரவோர் உம்பல்!\n\nஒன்றுபத்து அடுக்கிய கோடிகடை இரீஇய\nஉணவெனப் படுவது நிலத்தோடு நீரே;\n\nநீரும் நிலனும் புணரியோர் ஈண்டு\n\nஉடம்பும் உயிரும் படைத்திசி னோரே;\n\nவித்திவான் நோக்கும் புன்புலம் கண்ணகன்\n\nவைப்புற்று ஆயினும், நண்ணி ஆளும்\nஇறைவன் தாட்குஉத வாதே; அதனால்,\n\nஅடுபோர்ச் செழிய! இகழாது வல்லே\n\nநிலன்நெளி மருங்கின் நீர்நிலை பெருகத்\n\nதட்டோர் அம்ம, இவண்தட் டோரே;\n\nதள்ளா தோர்இவண் தள்ளா தோரே.",
    "meaning": "XXXX"
  },
  {
    "story_id": 19,
    "story_category": "purananooru",
    "story_title": "19. எழுவரை வென்ற ஒருவன்!",
    "url": "https://www.tamilsurangam.in/literatures/ettuthogai/purananooru/purananooru_19.html",
    "information": "பாடியவர் : குடபுலவியனார்.\n\nபாடப்பட்டோன் : பாண்டியன் தலையாலங்கானத்துச் செருவென்ற \n\nநெடுஞ்செழியன்.\n\nதிணை: வாகை. துறை: அரசவாகை.",
    "poem": "இமிழ்கடல் வளைஇய ஈண்டுஅகல் கிடக்கைத்\n\nதமிழ்தலை மயங்கிய தலையாலங் கானத்து,\n\nமன்உயிர்ப் பன்மையும், கூற்றத்து ஒருமையும்.\n\nநின்னொடு தூக்கிய வென்வேற் செழிய!\n\nஇரும்புலி வேட்டுவன் பொறிஅறிந்து மாட்டிய\nபெருங்கல் அடாரும் போன்ம் என விரும்பி,\n\nமுயங்கினேன் அல்லனோ யானே! மயங்கிக்\n\nகுன்றத்து இறுத்த குரீஇஇனம் போல,\n\nஅம்புசென்று இறுத்த அறும்புண் யானைத்\n\nதூம்புஉடைத் தடக்கை வாயொடு துமிந்து.\nநாஞ்சில் ஒப்ப, நிலமிசைப் புரள,\n\nஎறிந்துகளம் படுத்த ஏந்துவாள் வலத்தர்\n\nஎந்தையோடு கிடந்தோர் எம்புன் தலைப்புதல்வர்;\n\nஇன்ன விறலும் உளகொல், நமக்கு?என,\n\nமூதில் பெண்டிர் கசிந்து அழ, நாணிக்\nகூற்றுக்கண் ஓடிய வெருவரு பறந்தலை,\n\nஎழுவர் நல்வலங் கடந்தோய்! நின்\n\nகழூஉ விளங்கு ஆரம் கவைஇய மார்பே?",
    "meaning": "XXXX"
  },
  {
    "story_id": 20,
    "story_category": "purananooru",
    "story_title": "20. மண்ணும் உண்பர்!",
    "url": "https://www.tamilsurangam.in/literatures/ettuthogai/purananooru/purananooru_20.html",
    "information": "பாடியவர்: குறுங்கோழியூர்கிழார்.\n\nபாடப்பட்டோன்: சேரமான் யானைக்கட்சேய் மாந்தரஞ் சேரல் இரும்பொறை; \n\nமாந்தரஞ் சேரல்\nஎனவும் குறிப்பர்.\n\nதிணை: வாகை. துறை: அரச வாகை.",
    "poem": "இரு முந்நீர்க் குட்டமும்,\n\nவியன் ஞாலத்து அகலமும்,\n\nவளி வழங்கு திசையும்,\n\nவறிது நிலைஇய காயமும், என்றாங்கு\n\nஅவை அளந்து அறியினும், அளத்தற்கு அரியை;\nஅறிவும், ஈரமும், பெருங்க ணோட்டமும்;\n\nசோறு படுக்கும் தீயோடு\n\nசெஞ் ஞாயிற்றுத் தெறல் அல்லது\n\nபிறிது தெறல் அறியார் நின் நிழல்வாழ் வோரே;\n\nதிருவில் அல்லது கொலைவில் அறியார்;\nநாஞ்சில் அல்லது படையும் அறியார்;\n\nதிறனறி வயவரொடு தெவ்வர் தேய, அப்\n\nபிறர்மண் உண்ணும் செம்மல்; நின் நாட்டு\n\nவயவுறு மகளிர் வேட்டு உணின் அல்லது,\n\nபகைவர் உண்ணா அருமண் ணினையே;\nஅம்பு துஞ்சும்கடி அரணால்,\n\nஅறம் துஞ்சும் செங்கோலையே;\n\nபுதுப்புள் வரினும், பழம்புள் போகினும்,\n\nவிதுப்புற அறியா ஏமக் காப்பினை;\n\nஅனையை ஆகல் மாறே,\nமன்னுயிர் எல்லாம் நின்அஞ் சும்மே.",
    "meaning": "கடலின் ஆழத்தையும், உலகின் பரப்பையும், காற்று வாழும் திசையையும், ஏதுமில்லாத ஆகாயத்தையும் என்று எல்லாவற்றையும் அளந்து அறிந்தாலும் உன்னை அளக்க முடியாது.\r\nஉன் ஆட்சிக்குடை நிழலில் வாழ்பவர்கள் உன் அறிவு, இரக்கம், உதவும் எண்ணம் (கண்ணோட்டம்) ஆகியவற்றை அறிவர்.\r\nஅவர்களுக்குச் சோறாக்கும் தீ, வெயில் ஆகியவற்றின் சூடு அல்லது வேறு சூடு தெரியாது. (பகைவர் ஊரைக் கொளுத்துதல் இல்லை)\r\nவானவில் அல்லது (பகைவரின்) கொலைவில் தெரியாது.நிலத்தை உழும் கலப்பைப்படை அல்லது (பகைவர் தாக்கும்) கருவிப்படை தெரியாது.\r\nஉன்னை எதிர்க்கும் படைத்திறம் அறிந்த வல்லாளரும், பகைவரும் தேயப் படைவர் மண்ணை நீ உண்டாய். ஆனால் உன் மண்ணைக் கருவுற்ற பெண்கள் உண்பதைத் தவிர வேறு யாரும் உண்டு அறியார்.உன் கோட்டையில் அம்புகள் வேலை இல்லாமல் தூங்குகின்றன.நாட்டில் செங்கோல் அறம் தூங்குகிறது.உன் நாட்டுக்குள் புதிய பறவைகள் வந்தாலும், பழைய பறவைகள் போனாலும் மக்கள் விறுவிறுப்பு காட்டாமல் பாதுகாப்பாக வாழ்கின்றனர்."
  },
  {
    "story_id": 21,
    "story_category": "purananooru",
    "story_title": "21. புகழ்சால் தோன்றல்!",
    "url": "https://www.tamilsurangam.in/literatures/ettuthogai/purananooru/purananooru_21.html",
    "information": "பாடியவர்: ஐயூர் மூலங்கிழார்.\n\nபாடப்பட்டோன்: கானப்பேரெயில் கடந்த உக்கிரப் பெருவழுதி.\n\nதிணை: வாகை. துறை:அரசவாகை.",
    "poem": "புலவரை இறந்த புகழ்சால் தோன்றல்!\n\nநிலவரை இறந்த குண்டுகண் அகழி,\n\nவான்தோய் வன்ன புரிசை, விசும்பின்\n\nமீன்பூத் தன்ன உருவ ஞாயில்,\n\nகதிர்நுழை கல்லா மரம்பயில் கடிமிளை,\nஅருங் குறும்பு உடுத்த கானப்பேர் எயில்,\n\nகருங்கைக் கொல்லன் செந்தீ மாட்டிய\n\nஇரும்புஉண் நீரினும், மீட்டற்கு அரிதுஎன,\n\nவேங்கை மார்பின் இரங்க வைகலும்\n\nஆடுகொளக் குழைந்த தும்பைப், புலவர்\nபாடுதுறை முற்றிய கொற்ற வேந்தே!\n\nஇகழுநர் இசையொடு மாயப்,\n\nபுகழொடு விளங்கிப் பூக்க, நின் வேலே!",
    "meaning": "மண்ணின் ஆழம் வரையில் தோண்டிய அகழி, வான் அளாவும் மதில், மீன் பூத்தது போல் தோன்றும் ஞாயில் (மதில்-ஆள்-இருக்கைகள்), சூரிய ஒளி புகாவண்ணம் இருண்டிருக்கும் காவல்-காடுகள், கடத்தற்கு அரிய காவலர்களைக் கொண்ட கூடாரங்கள் (குறும்பு) – ஆகியவற்றைக் பொண்ட கானப்பேர் நகரக் கோட்டையை – காய்ச்சிய இரும்பு உண்டது போல மீட்டுக்கொள்ள முடியாதது என்று போற்றப்பட்ட கோட்டையை, அதன் அரசன் வேங்கை மார்பன் நாள்தோறும் வருந்தும்படி குழையச்செய்த வெற்றி வேந்தே!\r\nஉன்னை இகழ்பவர் உன் புகழைப் பாடிச் சாகும்படி உன் வேல் பூக்கட்டும்."
  },
  {
    "story_id": 22,
    "story_category": "purananooru",
    "story_title": "22. ஈகையும் நாவும்!",
    "url": "https://www.tamilsurangam.in/literatures/ettuthogai/purananooru/purananooru_22.html",
    "information": "பாடியவர்: குறுங்கோழியூர் கிழார்.\n\nபாடப்பட்டோன்: சேரமான் யானைக்கட் சேஎய் மாந்தரஞ் சேரல் இரும்பொறை.\n\nதிணை:வாகை.துறை: அரசவாகை.",
    "poem": "தூங்கு கையான் ஓங்கு நடைய,\n\nஉறழ் மணியான் உயர் மருப்பின,\n\nபிறை நுதலான் செறல் நோக்கின,\n\nபா வடியால் பணை எருத்தின,\n\nதேன் சிதைந்த வரை போல,\n\nமிஞிறு ஆர்க்கும் கமழ்கடா அத்து,\n\nஅயறு சோரூம் இருஞ் சென்னிய,\n\nமைந்து மலிந்த மழ களிறு\n\nகந்து சேர்பு நிலைஇ வழங்கப்:\n\nபாஅல் நின்று கதிர் சோரும்\n\nவான உறையும் மதி போலும்\n\nமாலை வெண் குடை நீழலான்,\n\nவாள் மருங்கு இலோர் காப்பு உறங்க,\n\nஅலங்கு செந்நெல் கதிர் வேய்ந்த\n\nஆய் கரும்பின் கொடிக் கூரை,\nசாறு கொண்ட களம் போல,\n\nவேறு வேறு பொலிவு தோன்றக்\n\nகுற் றானா உலக் கையால்;\n\nகலிச் சும்மை வியல் ஆங்கண்\n\nபொலம் தோட்டுப் பைந் தும்பை\nமிசை அலங்கு உளைய பனைப்போழ் செரிஇச்,\n\nசின மாந்தர் வெறிக் குரவை\n\nஓத நீரில் பெயர்பு பொங்க;\n\nவாய் காவாது பரந்து பட்ட\n\nவியன் பாசறைக் காப் பாள!\nவேந்து தந்த பணி திறையாற்\n\nசேர்ந் தவர் கடும்பு ஆர்த்தும்,\n\nஓங்கு கொல்லியோர், அடு பொருந!\n\nவேழ நோக்கின் விறல்வெம் சேஎய்!\n\nவாழிய, பெரும! நின் வரம்பில் படைப்பே!\nநிற் பாடிய அலங்கு செந்நாப்\n\nபிற்பிறர் இசை நுவ லாமை,\n\nஒம்பாது ஈயும் ஆற்றல் எங்கோ!\n\nமாந்தரஞ் சேரல் இரும்பொறை ஓம்பிய நாடே\n\nபுத்தேள் உலகத்து அற்று எனக் கேட்டு, வந்து\nஇனிது காண்டிசின்: பெரும! முனிவிலை,\n\nவேறுபுலத்து இறுக்கும் தானையோடு\n\nசோறுயட நடத்தி; நீ துஞ்சாய் மாறே!",
    "meaning": "களிறு\r\nதொங்கும் கை, பெருமித நடை, ஒலிக்கும் மணி, மேலே வளைந்து உயர்ந்திருக்கும் கொம்பு, பிறை போன்ற நெற்றி, சினம் கொண்ட பார்வை, விரிந்த காலடி, பருத்த கழுத்து, தேன் சிந்தும் மலை போல வண்டு மொய்க்க ஒழுகும் மதநீர், இரும்பைப் போன்ற தலை, வலிமை – ஆகியவற்றைக் கொண்ட உன் வாலிபக் களிறு அதன் நிலைகளத்தில் கட்டிக் கிடக்கிறது.\r\nபால் ஒழுகும் நிலா போன்று மாலை தொங்கும் உன் வெண்கொற்றக் குடை காப்பு இல்லாமல் அதன் நிழலில் காப்போர் உறங்குகின்றனர்.\r\nநெல்லோடு வேயப்பட்ட நெல்லந்தாள் கூரை வீடும், கருப்பஞ்சருகு வேய்ந்த கூரை வீடுகளும் தனித்தனியே விழாக் கொண்டாடப்பட்ட களம் போலப் பொலிவுடன் காட்சி தருகின்றன.   \r\nஉலக்கையால் குற்றும் பாடல் ஒலி கேட்கிறது.\r\nபோர் இல்லாததால் சினம் கொண்ட மக்கள் தும்பைப் பூவையும் பனம்பூவையும் சூடிக்கொண்டு குரவை ஆடி மகிழும் ஒலி கடலொலி போல முழங்கிக்கொண்டே இருக்கிறது.நீயோ வாயில் காப்பு இல்லாத பாசறையில் இருக்கிறாய்.அங்கு வேந்தர்கள் உனக்குத் தந்த திறைப் பொருள்களை உன் அரசுச் சுற்றத்தாருக்கு வழங்கி மகிழ்கிறாய்.கொல்லிமலை நாட்டை வென்ற பின்னர் உனக்கு இந்த நிலை.வேழநோக்குபோர் இல்லாத இந்த அமைதிப் பார்வைதான் வேழநோக்கு.\r\nஇது விறல் நோக்கு. (வெற்றிப் பெருமித நோக்கு)\r\nஅதனால் நீ வேழ நோக்கின் விறல் வெஞ்சேய். (யானை நோக்குடைய வெற்றியும் விரும்பத்தக்க சாயலும் கொண்ட முருகன்)வாழிய, பெரும!\r\nஉன் படைப்புகளும் வாழ்க.\r\nஉன்னைப் பாடிய என் நாக்கு வேறு யாரையும் பாடாவண்ணம் எனக்குக் கொடை வழங்குபவன் நீ.\r\nநீ மாந்தரஞ்சேரல் இரும்பொறை.நீ பாதுகாக்கும் நாடு வானுலகம் போல மகிழ்ச்சியில் திளைக்கிறது எனச் சொல்லக் கேட்டு வந்து காண்கிறேன்.சினம் இல்லாமல் மற்றவர் நிலத்தில் படை நடத்தி நீடு வாழ்வாயாக!"
  },
  {
    "story_id": 23,
    "story_category": "purananooru",
    "story_title": "23. நண்ணார் நாணுவர்!",
    "url": "https://www.tamilsurangam.in/literatures/ettuthogai/purananooru/purananooru_23.html",
    "information": "பாடியவர்: கல்லாடனார்.\n\nபாடப்பட்டோன்: பாண்டியன் தலையாலங் கானத்து நெடுஞ்செழியன்.\n\nதிணை: வாகை. துறை: அரச வாகை; நல்லிசை வஞ்சியும் ஆம்.",
    "poem": "வெளிறில் நோன்காழ்ப் பணைநிலை முனைஇக்,\n\nகளிறுபடிந்து உண்டெனக், கலங்கிய துறையும்!\n\nகார்நறுங் கடம்பின் பாசிலைத் தெரியல்,\n\nசூர்நவை, முருகன் சுற்றத்து அன்ன, நின்\n\nகூர்நல் அம்பின் கொடுவில் கூளியர்\nகொள்வது கொண்டு, கொள்ளா மிச்சில்\n\nகொள்பதம் ஒழிய வீசிய புலனும்;\n\nவடிநவில் நவியம் பாய்தலின், ஊர்தொறும்\n\nகடிமரம் துளங்கிய காவும்; நெடுநகர்\n\nவினைபுனை நல்லில் வெவ்வெரி நைப்பக்,\nகனைஎரி உரறிய மருங்கும்; நோக்கி,\n\nநண்ணார் நாண, நாள்தொறும் தலைச்சென்று,\n\nஇன்னும் இன்னபல செய்குவன், யாவரும்\n\nதுன்னல் போகிய துணிவினோன், என,\n\nஞாலம் நெளிய ஈண்டிய வியன்படை\nஆலங் கானத்து அமர்கடந்து அட்ட\n\nகால முன்ப! நின் கண்டனென் வருவல்;\n\nஅறுமருப்பு எழிற்கலை புலிப்பால் பட்டெனச்,\n\nசிறுமறி தழீஇய தெறிநடை மடப்பிணை\n\nபூளை நீடிய வெருவரு பறந்தலை\nவேளை வெண்பூக் கறிக்கும்\n\nஆளில் அத்தம் ஆகிய காடே.",
    "meaning": "நெடுஞ்செழியன் தலையாலங்கானப் போரில் வென்று அழித்த பகைவர் நாட்டின் அழிவைப் பற்றிக் கல்லாடனார் கூறும் பாடல் இது.\r\nகொட்டகையில் (வெளிறு இல்லில்) கட்டப்பட்டிருப்பதை வெறுத்த யானை கலக்கிய நீர்த்துறை.\r\nநெடுஞ்செழியனின் படை கடம்பு சூடிப் போரிட்ட முருகனின் கூளியர் படை போல பகைநாட்டில் வேண்டிய அளவு உண்டது போக வீசி எறிந்திருக்கும் நிலம்.\r\nபடை கோடாரியால் வெட்டிச் சாய்த்த காட்டரண்,\r\nபடை எரி ஊட்டிய நகர்ப் பகுதி,\r\nஇவற்றையெல்லாம் அந்த நாட்டு அரசர்கள் பார்த்து நாணி, நம்மால் நெருங்க முடியாத அந்தத் துணிவாளன் உலகம் நெளியக்கூடிய பெருபடையை நடத்தி இன்னும் வந்து இன்னது செய்வான் என நடுங்கும் நாட்டைக் கண்டு வந்தேன்.\r\nஆண்மான் புலிவாயில் பட்டதை எண்ணிப் பெண்மான் பூளாப் பூ நிறைந்த காட்டில் வேளைச் செடியின் வெள்ளைப் பூக்களைக் கறிக்கும் நாடாக இப்போது அவர்களின் நாடு உள்ளது."
  },
  {
    "story_id": 24,
    "story_category": "purananooru",
    "story_title": "24. வல்லுனர் வாழ்ந்தோர்!",
    "url": "https://www.tamilsurangam.in/literatures/ettuthogai/purananooru/purananooru_24.html",
    "information": "பாடியவர்: மாங்குடி கிழவர்:மாங்குடி \n\nமருதனார் எனவும் பாடம்.\n\nபாடப்பட்டோன்: பாண்டியன் தலையாலங் கானத்துச் செருவென்ற \n\nநெடுஞ்செழியன்.\n\nதிணை: பொதுவியல்.துறை: பொருண்மொழிக் காஞ்சி.",
    "poem": "நெல் அரியும் இருந் தொழுவர்\n\nசெஞ் ஞாயிற்று வெயில் முனையின்,\n\nதென் கடல்திரை மிசைப்பா யுந்து;\n\nதிண் திமில் வன் பரதவர்\n\nவெப் புடைய மட் டுண்டு,\n\nதண் குரவைச் சீர்தூங் குந்து;\n\nதூவற் கலித்த தேம்பாய் புன்னை\n\nமெல்லிணர்க் கன்ணி மிலைந்த மைந்தர்\n\nஎல்வளை மகளிர்த் தலைக்கை தரூஉந்து;\n\nவண்டுபட மலர்ந்த தண்ணறுங் கானல்\n\nமுண்டகக் கோதை ஒண்டொடி மகளிர்\n\nஇரும் பனையின் குரும்பை நீரும்,\n\nபூங் கரும்பின் தீஞ் சாறும்\n\nஓங்கு மணற் குலவுத் தாழைத்\n\nதீ நீரோடு உடன் விராஅய்,\nமுந்நீர் உண்டு முந்நீர்ப் பாயும்;\n\nதாங்கா உறையுள் நல்லூர் கெழீஇய\n\nஒம்பா ஈகை மாவேள் எவ்வி\n\nபுனலம் புதவின் மிழலையொடு_ கழனிக்\n\nகயலார் நாரை போர்வில் சேக்கும்,\nபொன்னணி யானைத் தொன்முதிர் வேளிர்,\n\nகுப்பை நெல்லின், முத்தூறு தந்த\n\nகொற்ற நீள்குடைக், கொடித்தேர்ச் செழிய!\n\nநின்று நிலைஇயர் நின் நாண்மீன்; நில்லாது\n\nபடாஅச் செலீஇயர், நின்பகைவர் மீனே;\nநின்னொடு, தொன்றுமூத்த உயிரினும், உயிரொடு\n\nநின்று மூத்த யாக்கை யன்ன, நின்\n\nஆடுகுடி மூத்த விழுத்திணைச் சிறந்த\n\nவாளின் வாழ்நர் தாள்வலம் வாழ்த்த,\n\nஇரவன் மாக்கள் ஈகை நுவல,\nஒண்டொடி மகளிர் பொலங்கலத்து ஏந்திய\n\nதண்கமழ் தேறல் மடுப்ப, மகிழ்சிறந்து,\n\nஆங்குஇனிது ஒழுகுமதி, பெரும! ஆங்கது\n\nவல்லுநர் வாழ்ந்தோர், என்ப, தொல்லிசை,\n\nமலர்தலை உலகத்துத் தோன்றிப்\nபலர்செலச் செல்லாது, நின்று விளிந் தோரே.",
    "meaning": "நல்லூர் மிழலைக் கழனி (நன்செய் வயல்) வேளாளர் தொன்றுமுதிர் வேளிர்.\r\nஇவர்களின் நெல் அறுக்கும் தொழுவர் (தொழிலாளர்) வெயில் கடுமையாக இருந்தால் கடலலையில் பாய்ந்து தணித்துக்கொள்வர்.\r\nதிமிலில் சென்று கடலில் மீன் பிடித்துத் திரும்பிய பரதவர் சூடான மட்டுக் கள் உண்டு குரவை ஆடிக்கொண்டு பாடுவர்.\r\nஅவ்வூர் மைந்தர் (வாலிபர்) தூவலில் பூக்கும் புன்னை மலரைத் தலையில் அணிந்துகொண்டு வளையல் கை மகளிரொடு ‘தழூஉ’ (துணங்கை) ஆடுவர்.\r\nஅவ்வூர் வளையல்கை மகளிர் (பருவப் பெண்கள்) கானலில் பூக்கும் முண்டக மலர் மாலை அணிந்துகொண்டு மூன்று வகையான தீஞ்சுவை நீரைக் கலந்து உண்டு மகிழ்ந்து கடல்நீரில் பாய்ந்து விளையாடுவர்.\r\nபனங்குரும்பை தரும் நீர், கருப்பஞ்சாறு, தாழையில் இறக்கிய நீர் ஆகியவற்றின் கலவையே அவர்கள் உண்ட முந்நீர்.\r\nநல்ல விளைச்சல் தரும் நல்லூர்க் கழனியில் நாரை கயல்மீன்களை மேய்ந்தபின் வைக்கோல் போரில் உறங்கும்.  \r\nமிழலை நாடு புனல் பாயும் புதவங்களை (மடைகளை)க் கொண்டது.\r\nஇதன் அரசன் தங்குதடை இன்றிப் பெருவேள்விக் கொடை வழங்கும் எவ்வி. இங்கு வாழும் ‘தொன்முதிர் வேளிர்’ பொன்னாலான அணிகலன்களைப் பூண்ட யானைகளில் செல்லும் பெருமிதம் கொண்டவர்கள்.\r\nமுத்தூறு நிலப்பகுதி இவர்கள் வாழ்விடம்.\r\nநெடுஞ்செழியன் இந்த முத்தூரைத் தனதாக்கிக்கொண்டான்.\r\nஇந்த அரசன் கொடித்தேர்ச் செழியன் எனப் போற்றப்படுபவன்.\r\nஇவன் பிறந்த நாள்மீன் (நட்சத்திரம்) மீண்டும் மீண்டும் வந்து வளரவேண்டும்.\r\nஇவனது பகைவர்களின் நாள்மீன் மறுமுறை இவர்குக்கு வராமல் இருக்க வேண்டும்.\r\nஉன் உடலும் உயிரும் பொருந்தி இருப்பது போல உன் உயிரோடு உயிராகவும், உடலோடு உடலாகவும் இருந்து வாளேந்தி உன்னைக் காக்கும் மூத்த குடிமக்கள் உன்னை வாழ்த்திக்கொண்டிருக்கையில், இரவலர்களுக்கு நீ வழங்கிக்கொண்டே இருக்கையில், உன் மகளிர் உனக்கு ஊட்டும் தேறலை உண்டுகொண்டு நீ மகிழ்வுடன் இருக்க வேண்டும். \r\nஇவ்வாறு வாழும் வாழ்க்கையை புகழ் பெற்ற சிலரே பெறுவர். பிறர் ஏதோ செத்தவர் போகச் சாவாமல் இருப்பவர்களாக மதிக்கப்படுவர்."
  },
  {
    "story_id": 25,
    "story_category": "purananooru",
    "story_title": "25. கூந்தலும் வேலும்!",
    "url": "https://www.tamilsurangam.in/literatures/ettuthogai/purananooru/purananooru_25.html",
    "information": "பாடியவர்: கல்லாடனார்.\n\nபாடப்பட்டோன்: தலையாலங்கானத்துச் செருவென்ற நெடுஞ்செழியன்.\n\nதிணை: வாகை. துறை: அரசவாகை.",
    "poem": "மீன்திகழ் விசும்பின் பாய்இருள் அகல\n\nஈண்டு செலல் மரபின் தன் இயல் வழாஅது,\n\nஉரவுச்சினம் திருகிய உருகெழு ஞாயிறு,\n\nநிலவுத்திகழ் மதியமொடு, நிலஞ்சேர்ந் தாஅங்கு,\n\nஉடலருந் துப்பின் ஒன்றுமொழி வேந்தரை\nஅணங்கரும் பறந்தலை உணங்கப் பண்ணிப்,\n\nபிணியுறு முரசம் கொண்ட காலை,\n\nநிலைதிரிபு எறியத், திண்மடை கலங்கிச்\n\nசிதைதல் உய்ந்தன்றோ, நின்வேல்; செழிய!\n\nமுலைபொலி அகம் உருப்ப நூறி,\nமெய்ம்மறந்து பட்ட வரையாப் பூசல்\n\nஒள் நுதல் மகளிர் கைம்மை கூர,\n\nஅவிர் அறல் கடுக்கும் அம் மென்\n\nகுவை யிரும் கூந்தல் கொய்தல் கண்டே.",
    "meaning": "கல்லாடனார் நெருஞ்செழியனுக்கு வேண்டுகோள் விடுக்கிறார்.\r\n(தலையாலங்கானப்) போர்க்களத்தில் திங்களும் ஞாயிறும் மறைவது போல (சோழன், சேரன் ஆகிய) இருபெரு முரசுகளைக் கைப்பற்றும்போது அவர்களது மனைவிமார் கைமைக் கோலத்தில் மார்பில் அடித்துக்கொள்ளாவண்ணமும், கூந்தல் களையாவண்ணமும் பார்த்துக்கொள்க. (அவர்களைக் கொல்ல வேண்டாம் என்பது கருத்து)"
  },
  {
    "story_id": 26,
    "story_category": "purananooru",
    "story_title": "26. நோற்றார் நின் பகைவர்!",
    "url": "https://www.tamilsurangam.in/literatures/ettuthogai/purananooru/purananooru_26.html",
    "information": "பாடியவர்: மாங்குடி கிழவர்; மாங்குடி \n\nமருதனார் எனவும் பாடம்.\n\nபாடப்பட்டோன்: பாண்டியன் தலையாலங்கானத்துச் செருவென்ற நெடுஞ்செழியன்.\n\nதிணை: வாகை. துறை: அரச வாகை.",
    "poem": "நளி கடல் இருங் குட்டத்து\n\nவளி புடைத்த கலம் போலக்,\n\nகளிறு சென்று களன் அகற்றவும்,\n\nகளன் அகற்றிய வியல் ஆங்கண்\n\nஒளிறு இலைய எகு ஏந்தி,\nஅரைசு பட அமர் உழக்கி,\n\nஉரை செல முரசு வெளவி,\n\nமுடித் தலை அடுப் பாகப்,\n\nபுனல் குருதி உலைக் கொளீஇத்,\n\nதொடித்தோள் துடுப்பின் துழந்த வல்சியின்,\nஅடுகளம் வேட்ட அடுபோர்ச் செழிய!\n\nஆன்ற கேள்வி, அடங்கிய கொள்கை,\n\nநான்மறை முதல்வர் சுற்ற மாக,\n\nமன்னர் ஏவல் செய்ய, மன்னிய\n\nவேள்வி முற்றிய வாய்வாள் வேந்தே!\nநோற்றோர் மன்ற நின் பகைவர், நின்னொடு\n\nமாற்றார் என்னும் பெயர் பெற்று,\n\nஆற்றார் ஆயினும், ஆண்டுவாழ் வோரே.",
    "meaning": "புள்ளிருக்கு வேளூர் சிவனே! உன் கண்ணிலே தீ, கையிலே தீ, சிரிப்பிலே நீ, உடம்பெல்லாம் தீ. இப்படி இருக்கும் உன்னை இந்தப் பெண் உமையம்மை உன்னோடு எப்படி அம்மையப்பர் நிலையில் சேர்ந்திருக்கிறார்."
  },
  {
    "story_id": 27,
    "story_category": "purananooru",
    "story_title": "27. புலவர் பாடும் புகழ்!",
    "url": "https://www.tamilsurangam.in/literatures/ettuthogai/purananooru/purananooru_27.html",
    "information": "பாடியவர்: உறையூர் முதுகண்ணன் சாத்தனார்.\n\nபாடப்பட்டோன்: சோழன் நலங்கிள்ளி. திணை: பொதுவியல்.\n\nதுறை: முதுமொழிக் காஞ்சி.",
    "poem": "சேற்று வளர் தாமரை பயந்த, ஒண் கேழ்,\n\nநூற் றிதழ் அலரின் நிறை கண் டன்ன,\n\nவேற்றுமை இல்லா விழுத்திணைப் பிறந்து,\n\nவீற்றிருந் தோரை எண்ணுங் காலை,\n\nஉரையும் பாட்டும் உடையோர் சிலரே;\nமரைஇலை போல மாய்ந்திசினோர் பலரே:\n\nபுலவர் பாடும் புகழுடையோர் விசும்பின்\n\nவலவன் ஏவா வான ஊர்தி\n\nஎய்துப என்ப, தம் செய்வினை முடித்து எனக்\n\nகேட்பல்; எந்தை! சேட்சென்னி! நலங்கிள்ளி!\nதேய்தல் உண்மையும், பெருகல் உண்மையும்,\n\nமாய்தல் உண்மையும், பிறத்தல் உண்மையும்,\n\nஅறியா தோரையும், அறியக் காட்டித்,\n\nதிங்கட் புத்தேள் திரிதரும் உலகத்து,\n\nவல்லார் ஆயினும், வல்லுநர் ஆயினும்,\nவருந்தி வந்தோர் மருங்கு நோக்கி,\n\nஅருள வல்லை ஆகுமதி; அருளிலர்\n\nகொடா அமை வல்லர் ஆகுக;\n\nகெடாஅத் துப்பின்நின் பகைஎதிர்ந் தோரே.",
    "meaning": "தாமரை சேற்றில் பிறக்கிறது. அது நூற்றுக்கணக்கான இதழ்களுடன் பொலிவாகத் தோன்றுகிறது. யார் பிறப்பிலும் வேற்றுமை இல்லை. சிலர் தாமரைப் பூப் போல விளங்குகின்றனர். பாராட்டும் புகழும் பெறுகின்றனர். சிலர் அதன் இலை போலக் கிடக்கின்றனர்.\r\nசெய்யும் செயலால் புலவர் பாடும் புகழுடையோர் வானத்தில் யாரும் ஓட்டாத வான ஊர்தியில் செல்வர் என்று சொல்லக் கேட்டிருக்கிறேன். சேட்சென்னி நலங்கிள்ளி! தேய்தலும் வளர்தலும், இறத்தலும் பிறத்தலும் இயற்கை என்னும் உண்மை தெரியாதவர்களுக்குத் தெரியும்படி நிலாத்தெய்வம் தேய்ந்து வளர்ந்தும், மறைந்து தோன்றியும் காட்டிக்கொண்டிருக்கிறது.\r\nஎனவே, வல்லவர் ஆயினும், வல்லவர் அல்லர் ஆயினும் வருந்தி வந்தோரின் நிலைமையைப் பார்த்து அருள் தருபவனாக விளங்குக!\r\nஉன் பகைவர் கொடாத்தன்மை உடையவராகிக் கிடக்கட்டும்."
  },
  {
    "story_id": 28,
    "story_category": "purananooru",
    "story_title": "28. போற்றாமையும் ஆற்றாமையும்!",
    "url": "https://www.tamilsurangam.in/literatures/ettuthogai/purananooru/purananooru_28.html",
    "information": "பாடியவர்: உறையூர் முதுகண்ணன் சாத்தனார்.\n\nபாடப்பட்டோன்: சோழன் நலங்கிள்ளி. திணை: பொதுவியல்.\n\nதுறை: முதுமொழிக் காஞ்சி.\n\nசிறப்பு: எண்பேர் எச்சங்கள் பற்றிய விளக்கம். அறம் பொருள் இன்பம்",
    "poem": "எனும் உறுதிப் பொருள்கள் பற்றிய குறிப்பு.\n\nசிறப்பில் சிதடும், உறுப்பில் பிண்டமும்,\n\nகூனும், குறளும், ஊமும், செவிடும்\n\nமாவும், மருளும், உளப்பட வாழ்நர்க்கு\n\nஎண்பேர் எச்சம் என்றிவை எல்லாம்\nபேதைமை அல்லது ஊதியம் இல், என\n\nமுன்னும் அறிந்தோர் கூறினர்; இன்னும்,\n\nஅதன் திறம் அத்தை யான் உரைக்க வந்தது:-\n\nவட்ட வரிய செம்பொறிச் சேவல்\n\nஏனல் காப்போர் உணர்த்திய கூஉம்\nகானத் தோர், நின் தெவ்வர்; நீயே\n\nபுறஞ்சிறை மாக்கட்கு அறங்குறித்து, அகத்தோர்\n\nபுய்த்தெறி கரும்பின் விடுகழை தாமரைப்\n\nபூம்போது சிதைய வீழ்ந்தெனக், கூத்தர்\n\nஆடுகளம் கடுக்கும் அகநாட் டையே;\nஅதனால், அறனும் பொருளும் இன்பமும் மூன்றும்\n\nஆற்றும், பெரும! நின்செல்வம்;\n\nஆற்றாமை நின் போற்றா மையே.",
    "meaning": "மனவளம் குன்றிய சிதடு, உறுப்புக் குறையுள்ள உடல், கூன் (முதுகு வளைவு), குள்ளம், ஊமை, செவிடு, விலங்குத் தன்மை, பித்து ஆகிய எட்டும் அச்சம் தரும் பிறவிகள். இவற்றுடன் வாழ்வது நலமில்லா வாழ்க்கை என்று அறிந்துணர்ந்த முன்னோர் கூறியுள்ளனர்.\r\nஅதனைப் பற்றி இன்னும் சொல்கிறேன். கேள்.\r\nதினைப்புனம் காப்போர் (யானை வருவதை) அறியும் வகையில் பறவைச் சேவல் கூவிக் காட்டும் கானம் உடையவர் நின் பகைவர்.\r\nகோட்டையை முற்றுகையிட்டிருப்பவர்களுக்கு அறம் உணர்த்தும் வகையில் கோட்டைக்குள் இருப்போர் கரும்பு அம்பு எய்து காட்டுவர். \r\nஎனினும் அது அகழியில் உள்ள தாமரைப் பூவைச் சிதைக்கும்.\r\nகூத்தரின் ஆடுகளம் போன்றது நீ பெற்றிருக்கும் நாடு.\r\nஇந்தச் செல்வமானது அறம், பொருள், இன்பம் மூன்றும் விளைவிக்க வல்லது. உன் நாடாகிய செல்வம் உனக்கு அவற்றைத் தரவில்லையாயின் நீ உன் நாட்டைப் போற்றவில்லை என்பதே பொருள்."
  },
  {
    "story_id": 29,
    "story_category": "purananooru",
    "story_title": "29. நண்பின் பண்பினன் ஆகுக!",
    "url": "https://www.tamilsurangam.in/literatures/ettuthogai/purananooru/purananooru_29.html",
    "information": "பாடியவர்: உறையூர் முதுகண்ணன் சாத்தனார்.\n\nபாடப்பட்டோன் : சோழன் நலங்கிள்ளி. திணை: பொதுவியல்.\n\nதுறை : முதுமொழிக் காஞ்சி. சிறப்பு : சிறந்த அறநெறிகள்.",
    "poem": "அழல் புரிந்த அடர் தாமரை\n\nஐது அடர்ந்ற நூற் பெய்து,\n\nபுனை விளைப் பொலிந்த பொலன் நறுந் தெரியல்\n\nபாறு மயிர் இருந்தலை பொலியச் சூடிப்,\n\nபாண் முற்றுக, நின் நாள்மகிழ் இருக்கை!\nபாண் முற்று ஒழிந்த பின்றை, மகளிர்\n\nதோள் முற்றுக, நின் சாந்துபுலர் அகலம்! ஆங்க\n\nமுனிவில் முற்றத்து, இனிது முரசு இயம்பக்,\n\nகொடியோர்த் தெறுதலும், செவ்வியோர்க்குஅளித்தலும்,\n\nஒடியா முறையின் மடிவிலை யாகி\nநல்லதன் நலனும் தீயதன் தீமையும்\n\nஇல்லை என்போர்க்கு இனன் ஆகி லியர்!\n\nநெல்விளை கழனிப் படுபுள் ஓப்புநர்\n\nஒழி மடல் விறகின் கழுமீன் சுட்டு,\n\nவெங்கள் தொலைச்சியும் அமையார், தெங்கின்\nஇளநீர் உதிர்க்கும் வளமிகு நன்னாடு\n\nபெற்றனர் உவக்கும் நின் படைகொள் மாக்கள்\n\nபற்றா மாக்களின் பரிவு முந்து உறுத்துக்,\n\nகூவை துற்ற நாற்கால் பந்தர்ச்,\n\nசிறுமனை வாழ்க்கையின் ஒரீஇ, வருநர்க்கு\nஉதவி ஆற்றும் நண்பின் பண்புடை\n\nஊழிற்று ஆக, நின் செய்கை! விழவின்\n\nகோடியர் நீர்மை போல முறை முறை\n\nஆடுநர் கழியும்இவ் உலகத்துக், கூடிய\n\nநகைப் புறனாக, நின் சுற்றம்!\nஇசைப்புற னாக, நீ ஓம்பிய பொருளே!",
    "meaning": "உன் நாளவை நீ அளித்த பொன்னாலான தாமரையை விரிந்த மயிர் கொண்ட தலையில் சூடிக்கொண்டுள்ள பாணர் முற்றுகையில் திளைக்கட்டும்.\r\nஅதன் பின் உன் சந்தனம் பூசிய மார்பு மகளிரின் தோள் முற்றுகையில் திளைக்கட்டும்.\r\nஇப்படி உன் சுற்றம் முரசு முழக்கத்துடன் விளங்கட்டும்.\r\nஎப்போதும் கொடியவர்களை அழிப்பதும் நல்லவர்களுக்கு உதவுவதுமாக இருப்பாயாக.\r\nநல்லது செய்தால் நன்மையும் தீயது செய்தால் தீமையும் விளையாது என்பவர் பக்கம் நீ சேராதே.\r\nஉன் படையினர் நெல்வயலில் பறவைகளை ஓட்டிக்க்கொண்டும், தானே விழுந்த பனைமட்டையை எரித்து மீனைச் சுட்டுத் தின்றுகொண்டும், கள் பருகிக்கொண்டும், கள்ளை விரும்பாதபோது இளநீரைக் குடித்துக்கொண்டும் மகிழ்ந்திருக்கட்டும்.\r\nபெற்றது போதும் என்று கூவைக்கொடி படர்ந்த சிறிய நாலு கால் பந்தல் மனையில் வாழ்கின்றனர். அவர்களின் வாழ்வு செழிக்க நீ உதவ வேண்டும்.\r\nவந்தவர்களுக்கெல்லாம் உதவும் பண்புடையதாக உன் வாழ்நாள் செய்கை அமையட்டும்.\r\nவிழாவில் இசை முழக்குவோர் வந்து போவது போல வாழ்க்கை நிலை இல்லாதது.\r\nநகைத்து மகிழும் பக்கம் உன் சுற்றம் சேரட்டும். (பகைத்து மகிழும் பக்கம் சேரவேண்டாம்.) உன் செல்வம் புகழின் பக்கம் இருக்கட்டும்."
  },
  {
    "story_id": 30,
    "story_category": "purananooru",
    "story_title": "30. எங்ஙனம் பாடுவர்?",
    "url": "https://www.tamilsurangam.in/literatures/ettuthogai/purananooru/purananooru_30.html",
    "information": "பாடியவர்: உறையூர் முதுகண்ணன் சாத்தனார்.\n\nபாடப்பட்டோன் : சோழன் நலங்கிள்ளி.\n\nதிணை :பாடாண். துறை : இயன்மொழி.\n\nசிறப்பு : தலைவனின் இயல்பு கூறுதல்.",
    "poem": "செஞ்ஞா யிற்றுச் செலவும்\n\nஅஞ் ஞாயிற்றுப் பரிப்பும்,\n\nபரிப்புச் சூழ்ந்த மண் டிலமும்,\n\nவளி திரிதரு திசையும்,\n\nவறிது நிலைஇய காயமும், என்றிவை\nசென்றளந்து அறிந்தார் போல, என்றும்\n\nஇனைத்து என்போரும் உளரே அனைத்தும்\n\nஅறிவுஅறி வாகச் செறிவினை யாகிக்,\n\nகளிறுகவுள் அடுத்த எறிகல் போல\n\nஒளித்த துப்பினை ஆதலின், வெளிப்பட\nயாங்ஙனம் பாடுவர், புலவர்? கூம்பொடு\n\nமீப்பாய் களையாது, மிசைப் பரந் தோண்டாது,\n\nபுகாஅர்ப் புகுந்த பெருங்கலந் தகாஅர்\n\nஇடைப்புலப் பெருவழிச் சொரியும்\n\nகடல்பல் தாரத்த நாடுகிழ வோயே!",
    "meaning": "ஞாயிறு செல்லும் பாதையையும், அந்த ஞாயிறு தாங்கிக்கொண்டிருக்கும் சுமைகளையும், அந்தச் சுமைக்குள் சூழ்ந்திருக்கும் உருண்டை மண்டலங்களையும், காற்று திரியும் திசையையும்,, ஒன்றுமில்லாமல் வெறிச்சோடிக் கிடக்கும் ஆகாயத்தையும் தாமே நேரில் சென்று அளந்து அறிந்தவர் போல இனைத்து என்று அளவு கூறுவாரும் உளர்.\r\nஅவர்களாலும் அளவிட்டுக் கூறமுடியாத அடக்கம் கொண்டவன் நீ.\r\nஎறிகல் = விளாம்பழம்\r\nயானை வாயில் பட்ட விளாம்பழம் போலச் செரிக்கும் வலிமையை மறைத்துக்கொண்டிருப்பவன் நீ.\r\nஇப்படிப்பட்ட உன்னைப் புலவர் எப்படிப் பாடமுடியும்?\r\nகூம்பின் பாய்மரத்தைத் தொய்ய விடாமல் புகார் நகரத்தில் புகுந்த பெருங்கலத்தை (பெருங்கப்பலை)த் தடுத்து நிறுத்தி அதிலுள்ள பண்டங்களை உள்நாட்டுப் பகுதிகளுக்குக் கொண்டுவந்து கொடுக்கும் கடல்பஃறாரம் (கடல்படு செல்வம்) நிறைந்த நாட்டுக்கு உரியவன் நீ."
  },
  {
    "story_id": 31,
    "story_category": "purananooru",
    "story_title": "31. வடநாட்டார் தூங்கார்!",
    "url": "https://www.tamilsurangam.in/literatures/ettuthogai/purananooru/purananooru_31.html",
    "information": "பாடியவர்: கோவூர்கிழார்.\n\nபாடப்பட்டோன் : சோழன் நலங்கிள்ளி.\n\nதிணை :வாகை. துறை : அரசவாகை: மழபுல வஞ்சியும் ஆம்.\n\nசிறப்பு : வடபுலத்து அரசர்கள் இச்சோழனது மறமாண்பைக் கேட்டு அஞ்சிய \n\nஅச்சத்தால்",
    "poem": "துஞ்சாக் கண்ணர் ஆயினமை.\n\nசிறப்புடை மரபிற் பொருளும் இன்பமும்\n\nஅறத்து வழிப்படூஉம் தோற்றம் போல,\n\nஇரு குடை பின்பட ஓங்கி ஒரு குடை\n\nஉருகெழு மதியின் நிவந்துசேண் விளங்க,\nநல்லிசை வேட்டம் வேண்டி, வெல்போர்ப்\n\nபாசறை யல்லது நீயொல் லாயே;\n\nநிதிமுகம் மழுங்க மண்டி, ஒன்னார்\n\nகடிமதில் பாயும் நின் களிறு அடங் கலவே;\n\nபோர் எனில் புகலும் புனைகழல் மறவர்,\nகாடிடைக் கிடந்த நாடுநனி சேஎய;\n\nசெல்வேம் அல்லேம் என்னார்; கல்லென்\n\nவிழவுடை ஆங்கண் வேற்றுப்புலத்து இறுத்துக்,\n\nகுண கடல் பின்ன தாகக், குட கடல்\n\nவெண் தலைப் புணரி நின் மான்குளம்பு அலைப்ப,\nவலமுறை வருதலும் உண்டு என்று அலமந்து\n\nநெஞ்சு நடுங்கு அவலம் பாயத்,\n\nதுஞ்சாக் கண்ண, வட புலத்து அரசே.",
    "meaning": "அறத்தைப் பின்தொடர்ந்து பொருளும் இன்பமும் வருவது போல, உன் குடையைப் பின்தொடர்ந்து சேரர், பாண்டியர் குடைகள் வருகின்றன.\r\nஇதனால் தமிழகமே ஒன்றுபட்டுள்ளது.\r\nநீ புகழ் வேட்டைக்குப் புறப்பட்டுவிட்டாய். பாசறையில் உள்ளாய். கூர் மழுங்கிய கொம்புகளுடன் போருக்குத் துடிக்கும் உன் களிறு அடங்க மறுக்கிறது.\r\nபோரை விரும்பும் உன் வீரக்கழல் மறவர் தொலைதூரம் செல்ல விரும்புகின்றனர்.\r\nகீழைக்கடல் அரசனாகிய நீ தென்கடல் பாண்டியனையும் மேலைக்கடல் சேரனையும் அழைத்துக்கொண்டு வலம் வருவாயோ என்று வடபுலத்து அரசர்கள் நெஞ்சம் நடுங்கித் தூங்காமல் கிடக்கின்றனர்."
  },
  {
    "story_id": 32,
    "story_category": "purananooru",
    "story_title": "32. பூவிலையும் மாடமதுரையும்!",
    "url": "https://www.tamilsurangam.in/literatures/ettuthogai/purananooru/purananooru_32.html",
    "information": "பாடியவர்: கோவூர்கிழார்.\n\nபாடப்பட்டோன்: சோழன் நலங்கிள்ளி.\n\nதிணை: பாடாண். துறை: இயன்மொழி.\n\nசிறப்பு: சோழனது நினைத்தது முடிக்கும் உறுதிப்பாடு.",
    "poem": "கடும்பின் அடுகலம் நிறையாக, நெடுங் கொடிப்\n\nபூவா வஞ்சியும் தருகுவன்; ஒன்றோ?\n\nவண்ணம் நீவிய வணங்குஇறைப் பணைத்தோள்,\n\nஒண்ணுதல், விறலியர் பூவிலை பெறுக! என,\n\nமாட மதுரையும் தருகுவன்; எல்லாம்\nபாடுகம் வம்மினோ, பரிசில் மாக்கள்!\n\nதொன்னிலக் கிழமை சுட்டின், நன்மதி\n\nவேட்கோச் சிறாஅர் தேர்க்கால் வைத்த\n\nபசுமண் குரூஉத்திரள் போல, அவன்\n\nகொண்ட குடுமித்தும், இத் தண்பணை நாடே.",
    "meaning": "நலங்கிள்ளி தன் குடும்பத்தார் சமைப்பதற்காக வஞ்சி நகரத்தையே தருவான்.\r\nஅவனைப் பாடும் விறலியர் தலையில் பூ வைத்துக்கொள்ள விலைப் பொருளாக மதுரை நகரத்தையே தருவான்.\r\nஎல்லோரும் வாருங்கள். அவனைப் பாடிப் பெற்றுக்கொள்ளலாம். அவனைப் பாட நமக்கு உரிமை உண்டு.\r\nகுயவர் சிறுவர் விளையாடுகையில் தந்தையைப் போலப் பானை செய்யும் சக்கரத்தில் வைத்த ஈரக் களிமண் போல அவன் மலை இருக்கும். (மலைக்கோட்டை உச்சிப்பிள்ளையார் கோயில் மலை). அவன் நாடு அதனைச் சூழ்ந்திருக்கும் வயல்வெளிகளைக் கொண்டது."
  },
  {
    "story_id": 33,
    "story_category": "purananooru",
    "story_title": "33. புதுப்பூம் பள்ளி!",
    "url": "https://www.tamilsurangam.in/literatures/ettuthogai/purananooru/purananooru_33.html",
    "information": "பாடியவர்: கோவூர்கிழார்.\n\nபாடப்பட்டோன்: சோழன் நலங்கிள்ளி.\n\nதிணை:வாகை. துறை: அரசவாகை.\n\nசிறப்பு: பகைவரது கோட்டைகளைக் கைப்பற்றியவுடன், அவற்றின் கதவுகளில் \n\nவெற்றிபெற்றோன் தனது அரச முத்திரையைப் பதிக்கும் மரபுபற்றிய செய்தி.",
    "poem": "கான் உறை வாழ்க்கைக் கதநாய், வேட்டுவன்\n\nமான்தசை சொரிந்த வட்டியும், ஆய்மகள்\n\nதயிர்கொடு வந்த தசும்பும், நிறைய,\n\nஏரின் வாழ்நர் பேரில் அரிவையர்\n\nகுளக்கீழ் விளைந்த களக்கொள் வெண்ணெல்\nமுகந்தனர் கொடுப்ப, உகந்தனர் பெயரும்\n\nதென்னம் பொருப்பன் புன்னாட்டுள்ளும்,\n\nஏழெயில் கதவம் எறிந்து, கைக்கொண்டு நின்;\n\nபேழ்வாய் உழுவை பொறிக்கும் ஆற்றலை;\n\nபாடுநர் வஞ்சி பாடப், படையோர்\nதாதுஎரு மறுகின் பாசறை பொலியப்,\n\nபுலராப் பச்சிலை இடையிடுபு தொடுத்த\n\nமலரா மாலைப் பந்துகண் டன்ன\n\nஊன்சோற் றமலை பான்கடும்பு அருத்தும்\n\nசெம்மற்று அம்மநின் வெம்முனை இருக்கை;\nவல்லோன் தைஇய வரிவனப்பு உற்ற\n\nஅல்லிப் பாவை ஆடுவனப்பு ஏய்ப்பக்\n\nகாம இருவர் அல்லது, யாமத்துத்\n\nதனிமகன் வழங்காப் பனிமலர்க் காவின்,\n\nஒதுக்குஇன் திணிமணல் புதுப்பூம் பள்ளி\nவாயின் மாடந்தொறும் மைவிடை வீழ்ப்ப\n\nநீஆங்குக் கொண்ட விழவினும் பலவே.",
    "meaning": "இவ்வூர் மக்கள் உழவர். \r\nஇவர்களின் பெருங்குடி மகள் நெல்லைப் பண்டமாற்றாகத் தருவாளாம். வேட்டுவன் நாய்த்துணையுடன் வேட்டையாடிக் கொண்டுவந்த மான் தசையைக் கொடுத்துவிட்டு நெல்லைப் பெற்றுச் செல்வானாம். \r\nஆயர் குடிமகள் மொந்தையில் கொண்டுவந்த தயிரைக் கொடுத்துவிட்டு நெல்லைப் பெற்றுச் செல்வாளாம்.\r\nஇந்த ஊரில் ஏழெயில் கதவம் என்னும் கோட்டை இருந்தது. \r\nஇதனைக் கைப்பற்றிய சோழன் நலங்கிள்ளி அதன் கதவில் தன் புலிச்சின்னத்தைப் பொறித்தானாம். புலிச்சின்னம் பிளந்த வாயைக் கொண்டிருந்தது.\r\nபாசறைக் காட்சி\r\nபாடுபவர்கள் அரசன் பிற நாட்டைக் கைப்பற்றிய வஞ்சி வெற்றியைப் பாடிக்கொண்டிருந்தனர்.\r\nபடைவீரர்கள் பாசறைத் தெருவில் பொலிவுடன் இருந்தனர்.\r\nபச்சிலை வைத்துக் கட்டிய மாலைப்பந்து போன்ற கறிச்சோற்றுக் கவளங்களை அரசன் பாணர்களுக்கு வழங்கிக்கொண்டிருந்தான்.\r\nஇது போர்ப் பாசறையில் நிகழ்ந்தது.\r\nதலைநகர்க் காட்சி\r\nகைத்திறன் கொண்ட கலைஞன் தைத்து உருவாக்கிய அல்லிப்பாவை ஆடுவது போல காம உணர்வோடு இருவர் ஆடுவது அல்லாமல் நள்ளிரவில் தனிமகன் நடமாட்டம் இல்லாத மணல் ஒதுக்குப் பூம்பள்ளியில் காம இருவர் ஆடினர். \r\nஇந்தப் பூம்பள்ளி மாடங்களின் வாயில்தோறும் ஆட்டுக்கறி உணவு படைக்கப்பட்டது.\r\nஇப்படி அரசன் விழா நடைபெற்றது."
  },
  {
    "story_id": 34,
    "story_category": "purananooru",
    "story_title": "34. செய்தி கொன்றவர்க்கு உய்தி இல்லை!",
    "url": "https://www.tamilsurangam.in/literatures/ettuthogai/purananooru/purananooru_34.html",
    "information": "பாடியவர்: ஆலத்தூர் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை:பாடாண். துறை: இயன்மொழி.\n\nசிறப்பு: 'செய்தி கொன்றோர்க்கு உய்தி இல்' என்னும் அறநெறி பற்றிய \n\nசெய்தி.",
    "poem": "ஆன்மலை அறுத்த அறனி லோர்க்கும்,\n\nமாண்இழை மகளிர் கருச்சிதைத் தோர்க்கும்,\n\nகுரவர்த் தப்பிய கொடுமை யோர்க்கும்,\n\nவழுவாய் மருங்கின் கழுவாயும் உள என,\n\nநிலம்புடை பெயர்வ தாயினும், ஒருவன்\nசெய்தி கொன்றோர்க்கு உய்தி இல் என\n\nஅறம் பாடின்றே ஆயிழை கணவ!\n\nகாலை அந்தியும், மாலை அந்தியும்,\n\nபுறவுக் கருவன்ன புன்புல வரகின்\n\nபாற்பெய் புன்கம் தேனொடு மயக்கிக்,\nகுறுமுயற் கொழுஞ்சூடு கிழித்த ஒக்கலொடு,\n\nஇரத்தி நீடிய அகன்தலை மன்றத்துக்,\n\nகரப்பில் உள்ளமொடு வேண்டுமொழி பயிற்றி,\n\nஅமலைக் கொழுஞ்சோறு ஆர்ந்த பாணர்க்கு\n\nஅகலாச் செல்வம் முழுவதும் செய்தோன்,\nஎங்கோன்,வளவன் வாழ்க!என்று, நின்\n\nபீடுகெழு நோன்தாள் பாடேன் ஆயின்,\n\nபடுபறி யலனே, பல்கதிர்ச் செல்வன்;\n\nயானோ தஞ்சம்; பெரும! இவ் வுலகத்துச்\n\nசான்றோர் செய்த நன்றுண் டாயின்,\nஇமையத்து ஈண்டி, இன்குரல் பயிற்றிக்,\n\nகொண்டல் மாமழை பொழிந்த\n\nநுண்பல் துளியினும் வாழிய, பலவே!",
    "meaning": "பசுவின் முலையை அறுத்தல் (உழவுக்குப் பயன்படுத்தல்)\r\nதாலி அணிந்த பெண்ணின் கருவைச் சிதைத்தல்\r\nபார்ப்பானை அடித்தல்\r\nஇவை பாவச் செயல்கள்.\r\nஇந்தப் பாவங்களைக் கழுவாய் செய்து போக்கிக்கொள்ளலாம். \r\nஆனால் உலகமே கைவிட்டுப் போவதாயினும் நன்றி மறந்தவனுக்கு அப் பாவத்திலிருந்து தப்புவதற்கு வேறு வழியே இல்லை என்று அறநூல் பாடுகிறது\r\nஎந்நன்றி கொன்றாற்கும் உய்வு உண்டாம் உய்வு இல்லை\r\nசெய்ந்நன்றி கொன்ற மகற்கு\r\n– அறம் எனப் புலவர் ஆலத்தூர் கிழார் சுட்டும் திருக்குறள்\r\nஆயிழை கணவ!\r\nஎம் அரசன் வாழ்க என்று உன்னைப் பாடாவிட்டால் எனக்குப் பொழுது போகாது. நீ செய்திருக்கும் உதவி அத்துணைப் பெரியது.\r\nஅமலை வெண்சோறு\r\nபால் ஊற்றிப் பொங்கிய வரகரிசிப் பொங்கலைத் தேனில் தொட்டுக்கொண்டு முயல் கறியோடு இரத்தி(இற்றி)மர நிழலில் இருந்துகொண்டு காலை, மாலை ஆகிய இரு அந்திப் பொழுதிலும் குடும்பத்தாரோடு சேர்ந்து உண்ணுமாறு உன் செல்வம் அனைத்தையும் உனக்காக மறைத்து வைத்துக்கொள்ளாமல் இனிமையாக் பேசி ஏற்றுக்கொள்ளுமாறு பாணர்களுக்கு அமலை வெண்சோறு வழங்கியவன் நீ.\r\nநான் உனக்கு அடைக்கலம்.\r\nஇந்த உலகத்தில் சான்றோர் செய்த நன்று ஒன்று இருந்தால், (வங்கக் கடலிலிருந்து சென்று இமயமலையில் தங்கித் திரும்பி இடி முழக்கத்துடன் பொழியும் கீழைக்காற்று மழைத்துளியைக் காட்டிலும் பல்லாண்டு காலம் வாழ்வாயாக."
  },
  {
    "story_id": 35,
    "story_category": "purananooru",
    "story_title": "35. உழுபடையும் பொருபடையும்!",
    "url": "https://www.tamilsurangam.in/literatures/ettuthogai/purananooru/purananooru_35.html",
    "information": "பாடியவர்: வெள்ளைக்குடி நாகனார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளிவளவன்.\n\nதிணை: பாடாண். துறை: செவியறிவுறூஉ\n\nசிறப்பு: அரச நெறியின் செவ்வி பற்றிய செய்திகள்.\n\nசிறப்பு: 'பாடிப் பழஞ் செய்க்கடன் வீடு கொண்டது' என்று இதனைக் \n\nகுறிப்பர்.",
    "poem": "நளிஇரு முந்நீர் ஏணி யாக,\n\nவளிஇடை வழங்கா வானம் சூடிய\n\nமண்திணி கிடக்கைத் தண்தமிழ்க் கிழவர்,\n\nமுரசு முழங்கு தானை மூவர் உள்ளும்,\n\nஅரசுஎனப் படுவது நினதே, பெரும!\n\nஅலங்குகதிர்க் கனலி நால்வயின் தோன்றினும்,\n\nஇலங்குகதிர் வெள்ளி தென்புலம் படரினும்,\n\nஅந்தண் காவிரி வந்து கவர்பு ஊட்டத்,\n\nதோடு கொள் வேலின் தோற்றம் போல,\n\nஆடுகண் கரும்பின் வெண்பூ நுடங்கும்\nநாடுஎனப் படுவது நினதே அத்தை; ஆங்க\n\nநாடுகெழு செல்வத்துப் பீடுகெழு வேந்தே!\n\nநினவ கூறுவல்: எனவ கேண்மதி!\n\nஅறம்புரிந் தன்ன செங்கோல் நாட்டத்து\n\nமுறைவெண்டு பொழுதின் பதன் எளியோர் ஈண்டு\nஉறைவேண்டு பொழுதில் பெயல்பெற் றோறே;\n\nஞாயிறு சுமந்த கோடுதிரள் கொண்டுமூ\n\nமாக விசும்பின் நடுவுநின் றாங்குக்,\n\nகண்பொர விளங்கும்நின் விண்பொரு வியன்குடை\n\nவெயில்மறைக் கொண்டன்றோ? அன்றே; வருந்திய\nகுடிமறைப் பதுவே; கூர்வேல் வளவ!\n\nவெளிற்றுப்பனந் துணியின் வீற்றுவீற்றுக் கிடப்பக்,\n\nகளிற்றுக் கணம் பொருத கண்ணகன் பறந்தலை,\n\nவருபடை தாங்கிப், பெயர்புறத் தார்த்துப்,\n\nபொருபடை தரூஉங் கொற்றமும் உழுபடை\nஊன்றுசால் மருங்கின் ஈன்றதன் பயனே;\n\nமாரி பொய்ப்பினும், வாரி குன்றினும்,\n\nஇயற்கை அல்லன செயற்கையில் தோன்றினும்,\n\nகாவலர்ப் பழிக்கும், இக் கண்ணகன் ஞாலம்;\n\nஅதுநற்கு அறிந்தனை யாயின், நீயும்\nநொதும லாளர் பொதுமொழி கொள்ளாது,\n\nபகடுபுறந் தருநர் பாரம் ஓம்பிக்,\n\nகுடிபுறம் தருகுவை யாயின், நின்\n\nஅடிபுறம் தருகுவர், அடங்கா தேரே.",
    "meaning": "உன்னிடம் முறை வேண்டும்போது எளிமையாகக் காட்சி தந்து சரியான தீர்ப்பைப் பெற்றால் மழை விரும்பும்போது மழையைப் பெற்றது போன்று மக்கள் மகிழ்வர்.\r\nஉன் குடை உனக்கு வெயிலை மறைக்க அன்று. குடிமக்களின் துயரைப் போக்கி அவர்களுக்கு நிழல் தருவதற்காகவே.\r\nஉன் கொற்றம் உழவரின் உழவுப் படையால் விளைந்தது.\r\nமழை பொய்த்தாலும்\r\nவருவாய் குறைந்தாலும்\r\nஇயற்கை அல்லாத செயற்கை தோன்றினாலும்\r\nஉலகம் அதனைக் காக்கும் அரசனைத்தான் பழிக்கும்.\r\nஇதனைப் புரிந்துகொண்டு உனக்கு வேண்டியவர்களின் சொல்லைக் கேளாமல் காளை மாடுகளை போற்றி உழவு செய்யும் குடிகளின் சுமையை நீ குறைத்து அவர்களைப் பேணினால் அடங்காத உன் பகைவர் உன்னிடம் அடிபணிவர்."
  },
  {
    "story_id": 36,
    "story_category": "purananooru",
    "story_title": "36. நீயே அறிந்து செய்க!",
    "url": "https://www.tamilsurangam.in/literatures/ettuthogai/purananooru/purananooru_36.html",
    "information": "பாடியவர்: ஆலத்தூர் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை:வஞ்சி. துறை: துணை வஞ்சி.\n\nகுறிப்பு: சோழன் கருவூரை முற்றியிருந்தபோது பாடியது.",
    "poem": "அடுநை யாயினும், விடுநை யாயினும்,\n\nநீ அளந் தறிதி நின் புரைமை; வார்தோல்,\n\nசெயறியரிச் சிலம்பின், குறுந்தொடி மகளிர்\n\nபொலஞ்செய் கழங்கின் தெற்றி யாடும்\n\nதண்ணான் பொருநை வெண்மணல் சிதையக்,\nகருங்கைக் கொல்லன் அரஞ்செய் அவ்வாய்\n\nநெடுங்கை நவியம் பாய்தலின், நிலையழிந்து,\n\nவீகமழ் நெடுஞ்சினை புலம்பக், காவுதொறும்\n\nகடிமரம் தடியும் ஓசை தன்ஊர்\n\nநெடுமதில் வரைப்பின் கடிமனை இயம்ப,\nஆங்குஇனி திருந்த வேந்தனொடு, ஈங்குநின்\n\nசிலைத்தார் முரசும் கறங்க,\n\nமலைத்தனை எண்பது நாணுத்தகவு உடைத்தே.",
    "meaning": "அரசன் கிள்ளிவளவன் கருவூரை முற்றுகை இட்டிருந்தான். கருவூர் அரசன் தன் கோட்டைக் கதவுகளை அடைத்துக்கொண்டு உள்ளேயே இருந்தான். எதிர்க்காதவன் ஊரை முற்றுகை இட்டுக்கொண்டே இருத்தல் நாணத்தக்க செயல் என்று கூறுகிறார் புலவர்.\r\nபோரிட்டு அழித்தாலும், போரைக் கைவிட்டுத் திரும்பினாலும் நீ உன் உயர்ந்த நிலையை எண்ணிப்பார்.\r\nமகளிர் கழங்கைத் தெற்றி விளையாடும் ஆன்பொருநை ஆற்றுமணல் சிதைய, தன் காவல்மரக் காடுகள் கோடாரியால் வெட்டப்படும் ஓசையைக் கேட்டுக்கொண்டு கோட்டைக்குள் இருக்கும் அரசனை முரசு முழங்கும் படையுடன் எதிர்க்கிறாய் என்பது நாணத்தக்க செயலாகும்."
  },
  {
    "story_id": 37,
    "story_category": "purananooru",
    "story_title": "37. புறவும் போரும்!",
    "url": "https://www.tamilsurangam.in/literatures/ettuthogai/purananooru/purananooru_37.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை: வாகை; உழிஞை எனவும் பாடம்.\n\nதுறை: அரச வாகை குற்றுழிஞை எனவும், முதல் வஞ்சி எனவும் பாடம்.",
    "poem": "நஞ்சுடை வால் எயிற்று, ஐந்தலை சுமந்த,\n\nவேக வெந்திறல், நாகம் புக்கென,\n\nவிசும்புதீப் பிறப்பத் திருகிப், பசுங்கொடிப்\n\nபெருமலை விடரகத்து உரும்எறிந் தாங்குப்,\n\nபுள்ளுறு புன்கண் தீர்த்த, வெள் வேல்\nசினங்கெழு தானைச், செம்பியன் மருக!\n\nகராஅம் கலித்த குண்டுகண் அகழி,\n\nஇடம்கருங் குட்டத்து உடந்தொக்கு ஓடி,\n\nயாமம் கொள்பவர் சுடர்நிழல் கதூஉம்\n\nகடுமுரண் முதலைய நெடுநீர் இலஞ்சிச்,\nசெம்புஉறழ் புரிசைச், செம்மல் மூதூர்,\n\nவம்புஅணி யானை வேந்துஅகத் துண்மையின்,\n\nநல்ல என்னாது, சிதைத்தல்\n\nவல்லையால் நெடுந்தகை! செருவத் தானே!",
    "meaning": "பறவையின் துன்பம் தீர்த்த செம்பியனின் (சிபிச் சக்கரவர்த்தி) வழித்தோன்றலே!\r\nவேந்தன் தன் யானையொடு உள்ளே இருப்பதால் செம்பு போன்ற கோட்டையைச் சிதைத்தல் நல்லதன்று என உணர்ந்திருந்தும் போரிட்டுச் சிதைக்கும் வல்லமை பெற்றவன் நீ.\r\nநச்சுப் பற்களை உடைய ஐந்தலை நாகம் புகுந்தது போலவும்.\r\nமின்னலுடன் கூடிய இடி மலையைப் பிளந்தது போலவும்,\r\nதாக்கி அந்தக் கோட்டையைத் தகர்த்தாய்.\r\nநள்ளிரவில் காவல் புரிவோர் விளக்கின் நிழல் நீரில் விழ அதனை அகழியிலுள்ள முதலை (இரை என்று எண்ணிக்) கவ்வும் அகழி கொண்டது அந்தக் கோட்டை."
  },
  {
    "story_id": 38,
    "story_category": "purananooru",
    "story_title": "38. வேண்டியது விளைக்கும் வேந்தன்!",
    "url": "https://www.tamilsurangam.in/literatures/ettuthogai/purananooru/purananooru_38.html",
    "information": "பாடியவர்: ஆவூர் மூலங் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளிவளவன்.\n\nதிணை: பாடாண். துறை: இயன்மொழி,\n\nகுறிப்பு: 'எம்முள்ளீர், எந்நாட்டீர்?' என்று அவன் கேட்ப, அவர் \n\nபாடியது.",
    "poem": "வரை புரையும் மழகளிற்றின் மிசை,\n\nவான் துடைக்கும் வகைய போல\n\nவிரவு உருவின கொடி நுடங்கும்\n\nவியன் தானை விறல் வேந்தே!\n\nநீ, உடன்று நோக்கும்வாய் எரிதவழ,\nநீ, நயந்து நோக்கும்வாய் பொன்பூப்பச்,\n\nசெஞ் ஞாயிற்று நிலவு வேண்டினும்,\n\nவெண் திங்களுள் வெயில் வேண்டினும்,\n\nவேண்டியது விளைக்கும் ஆற்றலை ஆகலின்,\n\nநின்நிழல் பிறந்து, நின்நிழல் வளர்ந்த,\nஎம் அளவு எவனோ மற்றே? இன்நிலைப்\n\nபொலம்பூங் காவின் நன்னாட் டோரும்\n\nசெய்வினை மருங்கின் எய்தல் அல்லதை,\n\nஉடையோர் ஈதலும், இல்லோர் இரத்தலும்\n\nகடவ தன்மையின், கையறவு உடைத்துஎன,\nஆண்டுச் செய் நுகர்ச்சி ஈண்டும் கூடலின்,\n\nநின்நாடு உள்ளுவர், பரிசிலர்:\n\nஒன்னார் தேஎத்தும், நின்னுடைத் தெனவே.",
    "meaning": "மலை போன்ற வாலிபக் களிற்றின் மேல் வானத்தைத் துடைப்பது போன்ற கொடியுடன் கூடிய யானைப்படையை உடையவன் தலையாலங்கானத்துச் செரு வென்ற பாண்டியன் நெடுஞ்செழியன். இப்படிப்பட்ட வெற்றி வேந்தனே!\r\nநீ மாறுபட்டு நோக்கும் இடம் தீப் பற்றி எரியும். விரும்பி நோக்கும் இடம் பொன் பூக்கும். அதனால் நீ ஞாயிற்றில் நிலவையும், நிலாவில் வெயிலையும் விளைவிக்கும் ஆற்றலை உடையவன்.\r\nஉன் நிழலிலே பிறந்து, உன் நிழலிலே வளர்திருக்கும் என் அளவு எத்துணை?\r\nபொன்னுலகம் என்னும் மேலுலக வாழ்வு இவ்வுலகில் செய்யும் நல்வினையால் இறந்தபின் கிடைக்குமாம்.\r\nஅங்கே உடையவர் ஈதலும், இல்லாதவர் இரத்தலும் இல்லை. இந்த இன்பத்துடன் உன் குடை நிழல் ஆண்டு சென்று நுகரும் பொன்னுலக இன்பத்தை ஈண்டே பெறவைப்பதால் புலவர்கள் உன் நாட்டையே நினைக்கின்றனர். நீ பெற்றுவிடுவாய் என்று எண்ணிப் பகைவர் நாட்டையும் உன்னிடையது என்றே உண்ணுகின்றனர்."
  },
  {
    "story_id": 39,
    "story_category": "purananooru",
    "story_title": "39. புகழினும் சிறந்த சிறப்பு!",
    "url": "https://www.tamilsurangam.in/literatures/ettuthogai/purananooru/purananooru_39.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன் : சோழன் குளமுற்றத்துத் துஞ்சிய கிள்ளிவளவன்.\n\nதிணை: பாடாண். துறை : இயன்மொழி,\n\nசிறப்பு : வளவன் வஞ்சியை வெற்றி கொண்டது.",
    "poem": "புறவின் அல்லல் சொல்லிய, கறையடி\n\nயானை வான்மருப் பெறிந்த வெண்கடைக்\n\nகோல்நிறை துலாஅம் புக்கோன் மருக!\n\nஈதல்நின் புகழும் அன்றே; சார்தல்\n\nஒன்னார் உட்கும் துன்னரும் கடுந்திறல்\nதூங்கெயில் எறிந்தநின் ஊங்கணோர் நினைப்பின்,\n\nஅடுதல்நின் புகழும் அன்றே; கெடுவின்று,\n\nமறங்கெழு சோழர் உறந்தை அவையத்து,\n\nஅறம்நின்று நிலையிற் றாகலின், அதனால்\n\nமுறைமைநின் புகழும் அன்றே; மறம்மிக்கு,\nஎழுசமம் கடந்த எழுஉறழ் திணிதோள்,\n\nகண்ணார் கண்ணிக், கலிமான், வளவ!\n\nயாங்கனம் மொழிகோ யானே; ஓங்கிய\n\nவரையளந் தறியாப் பொன்படு நெடுங்கோட்டு\n\nஇமையம் சூட்டியஏம விற்பொறி,\nமாண்வினை நெடுந்தேர், வானவன் தொலைய\n\nவாடா வஞ்சி வாட்டும்நின்\n\nபீடுகெழு நோன்தாள் பாடுங் காலே?",
    "meaning": "புறாவின் உயிரைக் காப்பாற்றத் தன்னையே தந்தக்கோல் தராசுக்கோல் தட்டில் நிறுத்துக் (கழுகுக்குக்) கொடுத்த உன் முன்னோன் சிபியின் வழிவந்தவன் நீ ஆகையால் ஈதல் உன் புகழ் அன்று.\r\nநீ தூங்கெயில் எறிந்த தொடித்தோள் செம்பியன் வழிவந்தவன் ஆதலால் பகைவரை அழித்தல் உன் புகழ் அன்று.\r\nஉறையூர் அரசவையில் தொன்றுதொட்டு அறநெறி நிலைத்திருப்பதால் மக்களுக்கு முறை வழங்குதல் உன் புகழ் அன்று.\r\nவளவ! நீ ஏழு போர்களில் வெற்றி கண்டவன். கோட்டைக் கதவின் குறுக்குத் தாழ்ப்பாள் மரம் (எழு) போன்ற தோளை உடையவன். ஆத்தி மாலை சூடியவன். குதிரை வீரன்.\r\nஇமயத்தில் வில் பொறித்த வானவன் தொலைய வஞ்சி நகரத்தை வாடச்செய்த உன் பொருமையைப் பாடும்போது உன்னை எப்படிப் பாடுவேன்!"
  },
  {
    "story_id": 40,
    "story_category": "purananooru",
    "story_title": "40. ஒரு பிடியும் எழு களிரும்!",
    "url": "https://www.tamilsurangam.in/literatures/ettuthogai/purananooru/purananooru_40.html",
    "information": "பாடியவர்: ஆவூர் மூலங்கிழார்.\n\nபாடப்பட்டோன் : சோழன் குளமுற்றத்துத் துஞ்சிய கிள்ளிவளவன்.\n\nதிணை :பாடாண். துறை : செவியறிவுறூஉ.",
    "poem": "நீயே, பிறர் ஓம்புறு மறமன் னெயில்\n\nஓம்பாது கடந்தட்டு, அவர்\n\nமுடி புனைந்த பசும் பொன்னின்\n\nஅடி பொலியக் கழல் தைஇய\n\nவல் லாளனை, வய வேந்தே!\nயாமே, நின், இகழ் பாடுவோர் எருத்தடங்கப்,\n\nபுகழ் பாடுவோர் பொலிவு தோன்ற,\n\nஇன்றுகண் டாங்குக் காண்குவம், என்றும்\n\nஇன்சொல் எண்பதத்தை ஆகுமதி; பெரும!\n\nஒருபிடி படியுஞ் சீறிடம்\nஎழுகளிறு புரக்கும் நாடுகிழ வோயே!",
    "meaning": "வெற்றி வேந்தே! நீயோ பிறர் கோட்டைகளை வென்று அதன் புனைந்திருக்கும் அரசுமுடியால் உன் காலுக்கு வீரக்கழல் செய்துகொண்டவன்.\r\nநானோ உன்னை இகழ்வோர் கொற்றம்(கொட்டம்) அடங்கப் பாடுபவன்.\r\nநீ இன்று போல் என்றும் காட்சிதர வேண்டும்.\r\nஎன்றென்றும் எளிதில் காட்சி தந்து இன்சொல் வழங்கவேண்டும்.\r\nஒரு யானை படுக்கும் நிலப்பரப்பில் ஏழு யானைகளுக்கு உணவளிக்கும் வளம் மிக்க நாடு உன்னுடையது."
  },
  {
    "story_id": 41,
    "story_category": "purananooru",
    "story_title": "41. காலனுக்கு மேலோன்!",
    "url": "https://www.tamilsurangam.in/literatures/ettuthogai/purananooru/purananooru_41.html",
    "information": "பாடியவர்: கோவூர் கிழார்.\n\nபாடப்பட்டோன் : சோழன் குளமுற்றத்துத் துஞ்சிய கிள்ளிவளவன்.\n\nதிணை : வஞ்சி. துறை: கொற்ற வள்ளை.",
    "poem": "காலனும் காலம் பார்க்கும்; பாராது\n\nவேல்ஈண்டு தானை விழுமியோர் தொலைய,\n\nவேண்டிடத்து அடூஉம் வெல்போர் வேந்தே!\n\nதிசைஇரு நான்கும் உற்கம் உற்கவும்,\n\nபெருமரத்து, இலையில் நெடுங்கோடு வற்றல் பற்றவும்,\nவெங்கதிர்க் கனலி துற்றவும், பிறவும்,\n\nஅஞ்சுவரத் தகுந புள்ளுக்குரல் இயம்பவும்,\n\nஎயிறுநிலத்து வீழவும், எண்ணெய் ஆடவும்,\n\nகளிறுமேல் கொள்ளவும், காழகம் நீப்பவும்,\n\nவெள்ளி நோன்படை கட்டிலொடு கவிழவும்,\nகனவின் அரியன காணா, நனவின்\n\nசெருச்செய் முன்ப,! நின் வருதிறன் நோக்கி,\n\nமையல் கொண்ட ஏமம்இல் இருக்கையர்,\n\nபுதல்வர் பூங்கண் முத்தி, மனையோட்கு\n\nஎவ்வம் சுரக்கும் பைதல் மாக்களொடு\nபெருங்கலக் குற்றன்றால் தானே; காற்றோடு\n\nஎரிநிகழ்ந் தன்ன செலவின்\n\nசெருமிகு வளவ! நிற் சினைஇயோர் நாடே.",
    "meaning": "தீக் கனா\r\nஎட்டுத் திசைகளிலும் எரிமீன் விழுதல்\r\nபச்சை மரம் பற்றி எறிதல்\r\nசூரியன் விழுங்கல்\r\nஅச்சம் தரும் பறவைகள் ஒலித்தல்\r\nபல் நிலத்தில் விழுதல்\r\nதலையில் எண்ணெய் தேய்த்துக் குளித்தல்\r\nயானை அடங்காமை\r\nமேலாடை கீழே விழுதல்\r\nஅரியணை கவிழ்தல்\r\nஇப்படியெல்லாம் கனவு காணும்படி நனவிலேயே போரிடும் வல்லமை உடையவன் நீ.\r\nஇப்படி நீ வருவதைப் பார்த்த பகைவர் தன் மகனை முத்தமிட்டுக்கொண்டு மனைவி முன் தன் கண் கலங்குவதை மறைத்துக்கொண்டு நிற்பர்.\r\nகாற்றும் செருப்பும் வீசுவது போல பகை நாட்டின்மீது நீ செல்வாய்."
  },
  {
    "story_id": 42,
    "story_category": "purananooru",
    "story_title": "42. ஈகையும் வாகையும்!",
    "url": "https://www.tamilsurangam.in/literatures/ettuthogai/purananooru/purananooru_42.html",
    "information": "பாடியவர்: இடைக்காடனார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை : வாகை. துறை: அரச வாகை.\n\nசிறப்பு : சோழனின் மறமேம் பாடும், கொடை மேம்பாடும், வலிமைச் \n\nசிறப்பும்.",
    "poem": "ஆனா ஈகை, அடு போர், அண்ணல்! நின்\n\nயானையும் மலையின் தோன்றும்; பெரும! நின்\n\nதானையும் கடலென முழங்கும்; கூர்நுனை\n\nவேலும் மின்னின் விளங்கும் ; உலகத்து\n\nஅரைசுதலை பனிக்கும் ஆற்றலை யாதலின்,\nபுரைதீர்ந் தன்று; அது புதுவதோ அன்றே;\n\nதண்புனற் பூசல் அல்லது, நொந்து,\n\nகளைக, வாழி, வளவ!  என்று, நின்\n\nமுனைதரு பூசல் கனவினும் அறியாது,\n\nபுலிபுறங் காக்கும் குருளை போல,\nமெலிவில் செங்கோல் நீபுறங் காப்பப்,\n\nபெருவிறல் யாணர்த் தாகி, அரிநர்\n\nகீழ்மடைக் கொண்ட வாளையும், உழவர்\n\nபடைமிளிர்ந் திட்ட யாமையும், அறைநர்\n\nகரும்பிற் கொண்ட தேனும், பெருந்துறை\nநீர்தரு மகளிர் குற்ற குவளையும்,\n\nவன்புலக் கேளிர்க்கு வருவிருந் தயரும்\n\nமென்புல வைப்பின் நன்னாட்டுப் பொருந!\n\nமலையின் இழிந்து, மாக்கடல் நோக்கி,\n\nநிலவரை இழிதரும் பல்யாறு போலப்,\nபுலவ ரெல்லாம் நின்நோக் கினரே;\n\nநீயே, மருந்தில் கணிச்சி வருந்த வட்டித்துக்\n\nகூற்றுவெகுண் டன்ன முன்பொடு,\n\nமாற்றுஇரு வேந்தர் மண்நோக் கினையே.",
    "meaning": "உன் யானையோ மலை போல் உள்ளது.\r\nஉன் படையோ கடல் போல் முழங்குகிறது.\r\nஉன் வேலோ மின்னிக்கொண்டே இருக்கிறது.\r\nஇதனால் உலகின் அரசர்களெல்லாம் நடுங்குகின்றனர்.\r\nஇது குற்றமற்ற செயல் அன்று.\r\nஇது உனக்குப் புதியதும் அன்று.\r\nஉன் நாட்டில் ஆற்றுநீர் மோதல் அன்றிப் பிற மோதல் இல்லாமல் களைந்தெறிவாயாக.\r\nபோர்ப் பூசல் கனவிலும் இல்லாமல் புலி தன் குட்டியைப் பாதுகாப்பது போல நாட்டில் செங்கோலாட்சி புரிவாயாக.\r\nபுன்செய் நில நாட்டின்மீது (பாண்டிய நாட்டின்மீது) போர் தொடுக்க வேண்டாம்.\r\nஉன் நாடு வளமான நாடு.\r\nஇதன் மடைநீரில் அரித்துக்கொள்ளும் வாளை, உழும்போது புரளும் ஆமை, கரும்பில் தொடுத்திருக்கும் தேன், துறையில் மகளிர் பறித்த குவளை ஆகியவற்றைப் புன்செய் நில மக்களுக்கு விருந்தாகத் தருபவர்கள் உன் நாட்டு மக்கள். அந்த நாட்டின்மீது நீ போர் தொடுக்கிறாய்.\r\nமலையிலிருந்து நிலத்தில் பாயும் ஆறு போலப் புலவர்கள் உன்னை எதிர்நோக்கிக் கொண்டிருக்கின்றனர்.\r\nநீயோ கூற்றுவன் போல இருபெரு வேந்தர்களின் மண்ணைப் பாருத்துக்கொண்டிருக்கிறாய்."
  },
  {
    "story_id": 43,
    "story_category": "purananooru",
    "story_title": "43. பிறப்பும் சிறப்பும்!",
    "url": "https://www.tamilsurangam.in/literatures/ettuthogai/purananooru/purananooru_43.html",
    "information": "பாடியவர்: தாமப்பல் கண்ணனார்,\n\nபாடப்பட்டோன்: சோழன் நலங்கிள்ளி தம்பி மாவளத்தான்.\n\nதிணை : வாகை. துறை: அரசவாகை.\n\nகுறிப்பு : புலவரும் அரச குமரனும் வட்டுப் பொருவுழிக் கைகரப்ப, \n\nவெகுண்டு, வட்டுக் கொண்டு",
    "poem": "எறிந்தானைச் , 'சோழன் மகன்\n\nஅல்லை' என, நாணியுருந்தானை அவர் பாடியது.\n\nநிலமிசை வாழ்நர் அலமரல் தீரத்,\n\nதெறுகதிர்க் கனலி வெம்மை தாங்கிக்,\n\nகால்உண வாகச், சுடரொடு கொட்கும்\nஅவிர்சடை முனிவரும் மருளக், கொடுஞ்சிறைக்\n\nகூருகிர்ப் பருந்தின் ஏறுகுறித், தொரீஇத்,\n\nதன்னகம் புக்க குறுநடைப் புறவின்\n\nதபுதி யஞ்சிச் சீரை புக்க\n\nவரையா ஈகை உரவோன் மருக!\nநேரார்க் கடந்த முரண்மிகு திருவின்\n\nதேர்வண் கிள்ளி தம்பி! வார் கோல்,\n\nகொடுமர மறவர் பெரும! கடுமான்\n\nகைவண் தோன்றல்! ஐயம் உடையேன்:\n\nஆர்புனை தெரியல்நின் முன்னோர் எல்லாம்\nபார்ப்பார் நோவன செய்யலர்: மற்றுஇது\n\nநீர்த்தோ நினக்கு? என வெறுப்பக் கூறி,\n\nநின்யான் பிழைத்தது நோவாய் என்னினும்,\n\nநீபிழைத் தாய்போல் நனிநா ணினையே;\n\nதம்மைப் பிழைத்தோர்ப் பொறுக்குஞ் செம்மல்!\nஇக்குடிப் பிறந்தோர்க் கெண்மை காணும் எனக்\n\nகாண்டகு மொய்ம்ப! காட்டினை; ஆகலின்,\n\nயானே பிழைத்தனென் ! சிறக்கநின் ஆயுள்;\n\nமிக்குவரும் இன்னீர்க் காவிரி\n\nஎக்கர் இட்ட மணலினும் பலவே!",
    "meaning": "அவிர்சடை முனிவர்கள் நிலமக்களின் துன்பம் நீங்கவேண்டும் என்பதற்காகத் தவம் செய்வார்கள். வெயிலிலும் காற்றை மட்டுமே உணவாக உண்டுகொண்டு தவம் செய்வார்கள்.\r\nஇந்த முனிவர்களும் மருளும்படி புள்ளினங்களும் வாழும்படி சிபி மன்னன் ஆட்சி புரிந்தான். கொடிய சிறகும், கூரிய நகங்களும் கொண்ட பருந்தின் பிடியிலிருந்து தப்பித் தன்னிடம் வந்த புறாவைக் காப்பாற்றுவதற்காக (அந்தப் புறாவின் எடைக்கு எடை தசை தரத் தன் தொடையிலிருந்து அறுத்துத் தந்தபோது எடை குறைந்தமையால் அதனை ஈடு செய்யும் பொருட்டுத்) தானே தன்னைத் துலாக்கோலில் நிறுத்த மன்னன் சிபி.\r\nஅவன் வழியில் வந்தவர் சோழர்.\r\nபகைவரின் முரண்பாட்டை நீக்கிய தேர்வண் கிள்ளி (தேர்க்கொடையாளி நலங்கிள்ளி) தம்பி நீ.\r\nவார்கோல் கொடுமர மறவர் (அம்பு வில் வீரர்) படையின் தலைவனே!\r\nகுதிரை வீரனே!\r\nஉன் பிறப்பில் ஐயம் ஊடையேன்.\r\nஆத்திமாலை அணிந்த உன் முன்னோர் பார்ப்பார் நோகும் செயல்களைச் செய்யமாட்டார்கள். இது (என்னை வட்டுக் காயால் அடித்தது சரியா? – என்று வெறுக்குபடி கூறினேன். அதனைக் கேட்ட நீ உனக்கு நான் செய்த பிழையைப் பொருட்படுத்தாமல், நீ பிழை செய்தது போலப் பெரிதும் நாணினாய்.\r\nதமக்குப் பிழை செய்தோரைப் பொறுத்துக்கொள்ளும் செம்மாப்பு இந்தச் சோழர் குடிக்கு எளிது என்பதைக் கண்ணாரக் காட்டிநுள்ளாய்.\r\nஅதனால் காவிரியாறு குவித்துள்ள மேட்டுமணலின் எண்ணிமகையைக் காட்டிலும் பல்லாண்டு வாழ்வாயாக."
  },
  {
    "story_id": 44,
    "story_category": "purananooru",
    "story_title": "44. அறமும் மறமும்!",
    "url": "https://www.tamilsurangam.in/literatures/ettuthogai/purananooru/purananooru_44.html",
    "information": "பாடியவர்: கோவூர் கிழார்.\n\nபாடப்பட்டோன்: சோழன் நெடுங்கிள்ளி.\n\nதிணை : வாகை. துறை: அரச வாகை.\n\nகுறிப்பு :நலங்கிள்ளி ஆவுரை முற்றியிருந்தான்; அதுகாலை \n\nஅடைத்திருந்த நெடுங்கிள்ளியைக் கண்டு பாடியது, இச் செய்யுள்.",
    "poem": "இரும்பிடித் தொழுதியொடு பெருங்கயம் படியா,\n\nநெல்லுடைக் கவளமொடு நெய்ம்மிதி பெறாஅ,\n\nதிருந்தரை நோன்வெளில் வருந்த ஒற்றி,\n\nநிலமிசைப் புரளும் கைய, வெய்துயிர்த்து,\n\nஅலமரல் யானை உருமென முழங்கவும்,\nபாலில் குழவி அலறவும், மகளிர்\n\nபூவில் வறுந்தலை முடிப்பவும், நீரில்\n\nவினைபுனை நல்லில் இனைகூஉக் கேட்பவும்,\n\nஇன்னாது அம்ம, ஈங்கு இனிது இருத்தல்;\n\nதுன்னரும் துப்பின் வயமான் தோன்றல்!\nஅறவை யாயின்,நினது எனத் திறத்தல்!\n\nமறவை யாயின், போரொடு திறத்தல்;\n\nஅறவையும் மறவையும் அல்லை யாகத்,\n\nதிறவாது அடைத்த திண்ணிலைக் கதவின்\n\nநீள்மதில் ஒருசிறை ஒடுங்குதல்\nநாணுத்தக வுடைத்திது காணுங் காலே.",
    "meaning": "நெடுங்கிள்ளியின் யானை நீராடவில்லை. நெல்லஞ்சோறும் நெய்யும் கலந்து உண்ணும் அது உணவுக் கவளம் பெறவில்லை. அது கட்டப்படிருக்கும் வெளில் என்னும் கூடாரம் வருந்தும்படி மோதிக்கொண்டு நிலத்தில் விழுந்து பெருமூச்சு விட்டுக்கொண்டு புரண்டு வருந்துகிறது; முழங்குகிறது.\r\nகுழந்தைகள் பால் இல்லாமல் அலறுகின்றன.\r\nமகளிர் பூ இல்லாமல் வெறுந்தலையை முடிந்துகொள்கின்றனர்.\r\nகுடிக்கத் தண்ணீர்கூட இல்லாமல் இல்லங்களில் மக்கள் அழும் ஒலி கேட்கிறது.\r\nஇப்படி இருக்கும்போது கோட்டைக்குள் நீ பாதுகாப்பமாக இருத்தல் மிகமிகக் கொடுமை.\r\nநீ நெருங்க முடியாத அரிமா போன்று வலிமை மிக்கவன்.\r\nநீ அறநெறியை விரும்பினால் கோட்டை உனடுடையது என்று திறந்து விட்டுவிடுக.\r\nமறநெறியை விரும்பினால் போரிடுவதற்காகத் திறந்துவிடுக.\r\nஇரண்டும் இல்லாமல் மதிலுக்குள் ஒரு மூலையில் ஒடுங்கிக் கிடத்தல் நாணத் தக்க செயல்."
  },
  {
    "story_id": 45,
    "story_category": "purananooru",
    "story_title": "45. தோற்பது நும் குடியே!",
    "url": "https://www.tamilsurangam.in/literatures/ettuthogai/purananooru/purananooru_45.html",
    "information": "பாடியவர்: கோவூர் கிழார்.\n\nபாடப்பட்டோர்: சோழன் நலங்கிள்ளியும், நெடுங்கிள்ளியும்.\n\nதிணை: வஞ்சி. துறை; துணை வஞ்சி.\n\nகுறிப்பு: முற்றியிருந்த நலங்கிள்ளியையும், அடைத்திருந்த \n\nநெடுங்கிள்ளியையும் பாடிய செய்யுள் இது.",
    "poem": "இரும்பனை வெண்தோடு மலைந்தோன் அல்லன்;\n\nகருஞ்சினை வேம்பின் தெரியலோன் அல்லன்!\n\nநின்ன கண்ணியும் ஆர்மிடைந் தன்றே; நின்னொடு\n\nபொருவோன் கண்ணியும் ஆர்மிடைந் தன்றே;\n\nஒருவீர் தோற்பினும், தோற்ப நும் குடியே;\nஇருவீர் வேறல் இயற்கையும் அன்றே; அதனால்,\n\nகுடிப்பொருள் அன்று, நும் செய்தி; கொடித்தேர்\n\nநும்மோர் அன்ன வேந்தர்க்கு\n\nமெய்ம்மலி உவகை செய்யும், இவ் இகலே!",
    "meaning": "இந்தப் பாடல் முற்றுகை இட்டிருக்கும் நலங்கிள்ளிக்கும், முற்றுகைக்குள்ளே இருக்கும் நெடுங்கிள்ளிக்கும் கூறும் அறிவுரையாக அமைந்துள்ள பொதுப் பாடல்.\r\nஉன்னை எதிர்ப்பவன் பனம்பூ மாலை சூடிய சேரனும் அல்லன். வேப்பம்பூ மாலை சூடிய பாண்டியனும் அல்லன். உன் கண்ணியும் உன்னை எதிர்ப்பவன் கண்ணியும் சோழர் குடிக்கு உரிய ஆத்திப்பூ.\r\nஇருவரில் யார் தோற்றாலும் தோற்பது உன் குடியே. இருவரும் வெற்றிபெறல் முடியாத செயல்.\r\nஅதனால் சோழர் குடிக்காக நீங்கள் போராடவில்லை.\r\nதேரில் கொடி கட்டும் தகுதி பெற்ற உன்னைப் போன்ற வேந்தர்க்கு இந்தப் போர் எள்ளி நகைக்க இடம் தரும் போர்."
  },
  {
    "story_id": 46,
    "story_category": "purananooru",
    "story_title": "46. அருளும் பகையும்!",
    "url": "https://www.tamilsurangam.in/literatures/ettuthogai/purananooru/purananooru_46.html",
    "information": "பாடியவர்: கோவூர் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை: வஞ்சி. துறை; துணை வஞ்சி.\n\nகுறிப்பு: மலையமான் மக்களை யானைக் காலில் இட்ட காலத்துப் பாடி \n\nஉய்யக் கொண்டது.",
    "poem": "நீயே, புறவின் அல்லல் அன்றியும், பிறவும்\n\nஇடுக்கண் பலவும் விடுத்தோன் மருகனை;\n\nஇவரே, புலனுழுது உண்மார் புன்கண் அஞ்சித்,\n\nதமதுபகுத்து உண்ணும் தண்ணிழல் வாழ்நர்!\n\nகளிறுகண்டு அழூஉம் அழாஅல் மறந்த\nபுன்றலைச் சிறாஅர் மன்று மருண்டு நோக்கி,\n\nவிருந்திற் புன்கண்நோ வுடையர்;\n\nகெட்டனை யாயின், நீ வேட்டது செய்ம்மே!",
    "meaning": "நீ புறாவின் துன்பம் போக்கிய சோழன் (சிபி) மரபில் வந்தவன்.\r\nஇந்தக் குழந்தைகள் நிலத்தை உழுது உண்ணும் உழவர்களின் துன்பத்தைக் கண்டு அச்சம் கொண்டு தன்னிடம் இருந்ததைப் பகிர்ந்து கொடுத்து உண்ட மன்னனின் மக்கள்.\r\nஉன் யானை தன்னை மிதிக்க வருவதைக் கண்டு தந்தை இல்லாமல் அழும் அழுகையை மறந்து நிறுத்திக் கொண்டவர்கள்.\r\nஅத்துடன் மன்றத்தில் புதியவர்கள் இருப்பதைக் பார்த்து மருண்டு பார்க்கும் மனநோவு உடையவர்கள்.\r\nநான் சொல்லியனவற்றைக் கேட்டு எண்ணிப்பார்த்த பின்னர் நீ விரும்பியதைச் செய்க.\r\n(கிள்ளிவளவன் குழந்தைகளைக் கொல்வதை நிறுத்திவிட்டு அவர்களைப் பாதுகாத்தான்)"
  },
  {
    "story_id": 47,
    "story_category": "purananooru",
    "story_title": "47. புலவரைக் காத்த புலவர்!",
    "url": "https://www.tamilsurangam.in/literatures/ettuthogai/purananooru/purananooru_47.html",
    "information": "பாடியவர்: கோவூர் கிழார்.\n\nபாடப்பட்டோன்: காரியாற்றுத் துஞ்சிய நெடுங்கிள்ளி.\n\nதிணை: வஞ்சி. துறை; துணை வஞ்சி.\n\nகுறிப்பு: சோழன் நலங்கிள்ளியிடமிருந்து உறையூர் புகுந்த இளந்தத்தன் \n\nஎன்னும் புலவனை, ஒற்று வந்தான் என்று \n\nகொல்லப் புகுந்தவிடத்துப், பாடி உய்யக் \n\nகொண்ட செய்யுள் இது.",
    "poem": "வள்ளியோர்ப் படர்ந்து, புள்ளின் போகி,\n\nநெடிய என்னாது சுரம்பல கடந்து,\n\nவடியா நாவின் வல்லாங்குப் பாடிப்,\n\nபெற்றது மகழ்ந்தும், சுற்றம் அருத்தி,\n\nஓம்பாது உண்டு, கூம்பாது வீசி,\nவரிசைக்கு வருந்தும்இப் பரிசில் வாழ்க்கை\n\nபிறர்க்குத் தீதறிந் தன்றோ? இன்றே; திறம்பட\n\nநண்ணார் நாண, அண்ணாந்து ஏகி,\n\nஆங்குஇனிது ஒழுகின் அல்லது, ஓங்கு புகழ்\n\nமண்ணாள் செல்வம் எய்திய\nநும்மோர் அன்ன செம்மலும் உடைத்தே.",
    "meaning": "புலவரின் பரிசில் வாழ்க்கை இப்படிப்பட்டதது என விளக்கும் இந்தப் பாடல் புலவர் இளந்தத்தன் ஒற்றன் அல்லன் என்பதை விளக்குகிறது.\r\nபுலவர்கள் வள்ளல்களை நாடிச் செல்வர்.\r\nபழுத்திருக்கும் மரத்தை நாடிச் செல்லும் பறவைகள் போலச் செல்வர்.\r\nநெடுந்தொலைவு என்று எண்ணாமல் வறண்ட வெளிகளையும் கடந்து செல்வர்.\r\nபொய் சொல்லும் கூர்மை இல்லாத நாக்கினால் பல்லாண்டு பாடுவர்.\r\nகொடுப்பது சிறிதாயினும் மகிழ்ச்சி அடைவர்.\r\nஅதனைத் தன் சுற்றத்தார் நுகரச் செய்வர்.\r\nதனக்கெனச் சேமித்து வைத்துக்கொள்ள மாட்டார்கள்.\r\nமனம்கோணாமல் எல்லாருக்கும் வீசி எறிவர்.\r\nயாராவது கொடுக்கமாட்டார்களா என்று வருந்தி ஏங்குவர்.\r\nபிறர்க்குத் தீமை செய்யத் தெரியாதவர்கள்.\r\nபகைவர் நாணும்படி தலை நிமிர்ந்து மண் ஆளும் செல்வம் கொண்ட உன்னைப் போன்ற செம்மாப்பு இவர்களுக்கும் உண்டு."
  },
  {
    "story_id": 48,
    "story_category": "purananooru",
    "story_title": "48. 'கண்டனம்' என நினை!",
    "url": "https://www.tamilsurangam.in/literatures/ettuthogai/purananooru/purananooru_48.html",
    "information": "பாடியவர்: பொய்கையார்.\n\nபாடப்பட்டோன்: சேரமான் கோக்கோதை மார்பன்.\n\nதிணை: பாடாண். துறை: புலவராற்றுப் படை.",
    "poem": "கோதை மார்பிற் கோதை யானும்,\n\nகோதையைப் புணர்ந்தோர் கோதை யானும்,\n\nமாக்கழி மலர்ந்த நெய்த லானும்,\n\nகள்நா றும்மே, கானல்அம் தொண்டி;\n\nஅதுஎம் ஊரே; அவன்எம் இறைவன்;",
    "meaning": "கடற்கானலில் உள்ள தொண்டி நகரம் மணம் கமழும் நல்லூர். அரசன் தோதையின் மார்பில் இருக்கும் கோதைமாலையின் மணம், அவனைத் தழுவுவோர் அணிந்துள்ள மலர்மாலையின் மணம், கழியில் பூத்திருக்கும் நெய்தல் பூவின் மணம் ஆகியவற்றால் தொண்டி தேன்-மணம் கமழும் ஊர்.\r\nஅது என் ஊர்.\r\nஅந்தக் கோதை என் அரசன்.\r\nமுதுவாய் இரவல (புலவனே)!\r\nஅவனிடம் நீ சென்று அவனைக் கண்டு மீண்டால் என்னையே நீ நினைக்கமாட்டாய்.\r\nபோரில் அவன் மேம்படும்போதெல்லாம் உன் மேம்பாட்டையே அவன் கருதுவான்."
  },
  {
    "story_id": 49,
    "story_category": "purananooru",
    "story_title": "49. எங்ஙனம் மொழிவேன்?",
    "url": "https://www.tamilsurangam.in/literatures/ettuthogai/purananooru/purananooru_49.html",
    "information": "பாடியவர்: பொய்கையார்.\n\nபாடப்பட்டோன்: சேரமான் கோக்கோதை மார்பன்.\n\nதிணை: பாடாண். துறை: புலவராற்றுப் படை.",
    "poem": "நாடன் என்கோ? ஊரன் என்கோ?\n\nபாடிமிழ் பனிக்கடற் சேர்ப்பன் என்கோ?\n\nயாங்கனம் மொழிகோ, ஓங்குவாள் கோதையை?\n\nபுனவர் தட்டை புடைப்பின், அயலது\n\nஇறங்குகதிர் அலமரு கழனியும்,\nபிறங்குநீர்ச் சேர்ப்பினும் , புள் ஒருங்கு எழுமே!",
    "meaning": "அவனை நாடன் என்று சொல்வேனா.\r\nஊரன் என்று சொல்வேனா\r\nபனிக்கடல் ஒலித்துக்கொண்டே இருக்கும் சேர்ப்பன் என்று சொல்வேனா\r\nவாளேந்திய நிலையிலேயே தோற்றம் தரும் கோதையை எப்படிச் சொல்வேன்?\r\nதினைப்புனம் காப்பவர் தட்டையைப் புடைக்கும்போது பறவைகள் எழுந்து பறப்பது போல அவன் செல்லும் வயல்-பகுதியிலும், கடல்நிலப்-பகுதியிலும் பறவைகள் எழுந்து பறக்கின்றனவே. \r\n(அவன் செல்லுமிடங்களில் பறப்பவை போர்க்களத்தில் புலால் உண்ணும் பறவைகள்)"
  },
  {
    "story_id": 50,
    "story_category": "purananooru",
    "story_title": "50. கவரி வீசிய காவலன்!",
    "url": "https://www.tamilsurangam.in/literatures/ettuthogai/purananooru/purananooru_50.html",
    "information": "பாடியவர்: மோசிகீரனார்.\n\nபாடப்பட்டோன்: சேரமான் தகடூர் எறிந்த பெருஞ்சேரல் இரும்பொறை.\n\nதிணை:பாடாண். துறை: இயன் மொழி.\n\nகுறிப்பு: அறியாது முரசுகட்டிலில் ஏறியவரைத் தண்டம் செய்யாது \n\nதுயில் எழுந் துணையும் கவரிகொண்டு \n\nவீசினன் சேரமான்; அது குறித்துப் புலவர் \n\nபாடிய செய்யுள் இது.",
    "poem": "மாசற விசித்த வார்புஉறு வள்பின்\n\nமைபடு மருங்குல் பொலிய, மஞ்ஞை\n\nஒலிநெடும் பீலி ஒண்பொறி, மணித்தார்,\n\nபொலங்குழை உழிஞையொடு, பொலியச் சூட்டிக்,\n\nகுருதி வேட்கை உருகெழு முரசம்\nமண்ணி வாரா அளவை, எண்ணெய்\n\nநுரைமுகந் தன்ன மென்பூஞ் சேக்கை\n\nஅறியாது ஏறிய என்னைத் தெறுவர,\n\nஇருபாற் படுக்குநின் வாள்வாய் ஒழித்ததை\n\nஅதூஉம் சாலும், நற் றமிழ்முழுது அறிதல்;\nஅதனொடும் அமையாது, அணுக வந்து, நின்\n\nமதனுடை முழவுத்தோள் ஓச்சித், தண்ணென\n\nவீசி யோயே; வியலிடம் கமழ,\n\nஇவன்இசை உடையோர்க்கு அல்லது, அவணது\n\nஉயர்நிலை உலகத்து உறையுள் இன்மை\nவிளங்கக் கேட்ட மாறுகொல்:\n\nவலம்படு குருசில்! நீ ஈங்குஇது செயலே?",
    "meaning": "முகத்தின் தோல் சுருக்கம் இல்லாமல் தோல்வாரால் கட்டப்பட்டது. மருங்குல் என்னும் அதன் அடிப்பகுதியை மயில்தோகை அழகுபடுத்தியது. (போர்முரசு என்பதைக் காட்டும் அடையாளமாக) பொன்னாலான உழிஞைப்பூவும் அதனை அழகுபடுத்தியது. குருதியில் குளிப்பதற்காக அது வெளியே சென்றிருந்தது.\r\nமுரசுக்கட்டில்\r\nமுரசு திரும்புமுன் முரசுக்கட்டில் வெறுமனே இருந்தது. எண்ணெய் நுரை போல் அதில் மெத்தை இருந்தது. அது முரசுக்கட்டில் என அறியாமல் புலவர் அதன்மேல் உறங்கிவிட்டார். முரசுடன் திரும்பிய அரசன் புலவருக்குக் கவரி வீசினான்.\r\nபுலவர் சொல்கிறார்\r\nஅறியாது கட்டிலேறிய என்னை இரு துண்டாக ஆக்குவதை விட்டதே நல்ல தமிழ்நெறி அறிந்த செயல்.\r\nஅதுவே போதுமானது.\r\nஅதனோடு நிறைவடையாமல், பக்கத்திலே வந்து, வலிமை மிக்க உன் தோள்களால் அகன்ற இடமெல்லாம் குளிர்ந்த காற்று வரும்படி, கவரி வீசினாயே!\r\nஇந்த உலகத்தில் புகழ் உடையோருக்குத்தான் மேலுலகத்தில் வாழும் பேறு கிடைக்கும் என்பார்கள். அதற்கு மாறாக, (குற்றம் செய்த எனக்ககே இந்த உலகத்தில்) மேலுலக வாழ்வு தந்த செயலை என்னென்பேன்?"
  },
  {
    "story_id": 51,
    "story_category": "purananooru",
    "story_title": "51. ஈசலும் எதிர்ந்தோரும் ! ",
    "url": "https://www.tamilsurangam.in/literatures/ettuthogai/purananooru/purananooru_51.html",
    "information": "பாடியவர்: ஐயூர் முடவனார்! ஐயூர் கிழார் \n\nஎனவும் பாடம்.\n\nபாடப்பட்டோன்: பாண்டியன் கூடகாரத்துத் துஞ்சிய மாறன் வழுதி.\n\nதிணை: வாகை. துறை; அரச வாகை.\n\nகுறிப்பு; 'செம்புற்று ஈயல்போல ஒருபகல் வாழ்க்கைக்கு உலமருவோர்' \n\nஎன்னும் செறிவான அறவுரையைக் கூறுவது.",
    "poem": "நீர்மிகின், சிறையும் இல்லை; தீமிகின்,\n\nமன்னுயிர் நிழற்றும் நிழலும் இல்லை;\n\nவளிமிகின், வலியும் இல்லை; ஒளிமிக்கு\n\nஅவற்றோர் அன்ன சினப்போர் வழுதி,\n\nதண் தமிழ் பொது எனப் பொறாஅன், போர் எதிர்ந்து,\nகொண்டி வேண்டுவன் ஆயின், கொள்க எனக்\n\nகொடுத்த மன்னர் நடுக்கற் றனரே;\n\nஅளியரோ அளியர், அவன் அளிஇழந் தோரே;\n\nநுண்பல் சிதலை அரிதுமுயன்று எடுத்த\n\nசெம்புற்று ஈயல் போல,\nஒருபகல் வாழ்க்கைக்கு உலமரு வோரே!",
    "meaning": "மிகுந்து வரும் வெள்ளத்துக்குத் தடுக்க இயலாது. மிகுந்து வரும் தீயைத் தடுக்கக் குடை பிடிக்க முடியாது. மிகு.து வரும் காற்றை எதிர்த்து நிற்கும் வலிமை யாருக்கும் இல்லை. வெயிலின் பெருவெளிச்சத்தயும் தடுக்க இயலாது.\r\nஅதுபோல,\r\nவழுதியை எதிர்த்து நிற்க யாரும் இல்லை.\r\nதமிழ்நாடு எல்லா அரசர்களுக்கும் பொது என்பதை இவன் பொறுத்துக்கொள்ள மாட்டான். தமிழ்நாடு முழுவதும் தனக்கே உரியது எனப் போரிடுவான்.\r\nகொண்டி (திறை) தரவேண்டும் என்பானாயின் கொடுத்த மன்னர் அச்சமின்றி அரசாளலாம். அவனது அரவணைப்பை இழந்தவர் இரக்கம் கொள்ளத் தக்கவர்.\r\nபுற்றிலிருந்து கிளம்பும் ஈயல் ஒருநாள் வாழ்க்கையில் அழிவது போல அவர்களின் வாழ்வு அழியும்."
  },
  {
    "story_id": 52,
    "story_category": "purananooru",
    "story_title": "52. ஊன் விரும்பிய புலி !",
    "url": "https://www.tamilsurangam.in/literatures/ettuthogai/purananooru/purananooru_52.html",
    "information": "பாடியவர்: மருதன் இளநாகனார்; மருதிள \n\nநாகனார் என்பதும் பாடம்.\n\nபாடப்பட்டோன்: பாண்டியன் கூடகாரத்துத் துஞ்சிய மாறன்\n\nவழுதி. திணை: வாகை. துறை; அரச வாகை.\n\nகுறிப்பு; நாயும் புலியும் என்னும் வல்லாடல் பற்றிய செய்தி.",
    "poem": "அணங்கு உடை நெடுங்கோட்டு அளையகம் முனைஇ,\n\nமுணங்கு நிமிர் வயமான் முழுவலி ஒருத்தல்,\n\nஊன்நசை உள்ளம் துரப்ப, இசை குறித்துத்\n\nதான் வேண்டு மருங்கின் வேட்டுஎழுந் தாங்கு,\n\nவடபுல மன்னர் வாட, அடல் குறித்து,\nஇன்னா வெம்போர் இயல்தேர் வழுதி!\n\nஇதுநீ கண்ணியது ஆயின், இரு நிலத்து\n\nயார்கொல் அளியர் தாமே? ஊர்தொறும்\n\nமீன்சுடு புகையின் புலவுநாறு நெடுங் கொடி\n\nவயல்உழை மருதின் வாங்குசினை வலக்கும்,\nபெருநல் யாணரின் ஒரீஇ, இனியே\n\nகலி கெழு கடவுள் கந்தம் கைவிடப்\n\nபலிகண் மாறிய பாழ்படு பொதியில்,\n\nநரைமூ தாளர் நாயிடக் குழிந்த\n\nவல்லின் நல்லகம் நிறையப், பல்பொறிக்\nகான வாரணம் ஈனும்\n\nகாடாகி விளியும் நாடுடை யோரே!",
    "meaning": "வழுதி! நீ தேரில் இருக்கிறாயே!\r\nசிங்கம் வருத்தும் தன் மலைக்குகையில் இருத்தலை வெறுத்து தசை இரை பெறும் ஊக்கத்தால் தான் விரும்பும் திசையில் செல்வது போல வடநாட்டு மன்னர் வாட அழிக்கக் கருதி நீபோரிட நீ புறப்படக் கருதினால் எதிர் நின்று வருந்தப்போகும் மன்னர் யாரோ தெரியவில்லையே!\r\nவயலின் ஓரமாக மருதமரத்தில் ஏறியுள்ள கொடி உண்போர் வயலில் மேயும் மீனைச் சுடுவதால் வாடும் நிலை போய் நீ சுடுவதால் வாடும் நிலையினைப் பெறும்.\r\nஊர் மன்றத்தில் உள்ள கடவுள் சிலை ஊரைப் பாதுகாப்பதை விட்டுவிட்டுப் போய், அங்கு நரைத்தலை முதியவர் வல்லு விளையாடும் குழியில் காட்டுக்கோழி முட்டையிடும் காடாக மாறிவிடும்."
  },
  {
    "story_id": 53,
    "story_category": "purananooru",
    "story_title": "53. செந்நாவும் சேரன் புகழும்!",
    "url": "https://www.tamilsurangam.in/literatures/ettuthogai/purananooru/purananooru_53.html",
    "information": "பாடியவர்: பொருந்தில் இளங்கீரனார்.\n\nபாடப்பட்டோன்: சேரமான் மாந்தரஞ்சேரல் இரும்பொறை.\n\nதிணை: வாகை. துறை: அரசவாகை.\n\nகுறிப்பு: கைகோத்து ஆடும் தெற்றி யாட்டம் பற்றிய செய்தி.",
    "poem": "முதிர்வார் இப்பி முத்த வார் மணல்,\n\nகதிர்விடு மணியின் கண்பொரு மாடத்து,\n\nஇலங்கு வளை மகளிர் தெற்றி ஆடும்\n\nவிளங்கு சீர் விளங்கில் விழுமம் கொன்ற\n\nகளங்கொள் யானைக், கடுமான், பொறைய!\nவிரிப்பின் அகலும்; தொகுப்பின் எஞ்சும்;\n\nமம்மர் நெஞ்சத்து எம்மனோர்க்கு ஒருதலை\n\nகைம்முற் றலநின் புகழே, என்றும்;\n\nஒளியோர் பிறந்தஇம் மலர்தலை உலகத்து\n\nவாழேம் என்றலும் அரிதே; தாழாது\nசெறுத்த செய்யுள் செய்செந் நாவின்,\n\nவெறுத்த கேள்வி, விளங்குபுகழ்க் கபிலன்\n\nஇன்றுளன் ஆயின், நன்றுமன், என்ற நின்\n\nஆடு கொள் வரிசைக்கு ஒப்பப்\n\nபாடுவன் மன்னால், பகைவரைக் கடப்பே.",
    "meaning": "மகளிர் தெற்றி விளையாடும் மணிமாடங்களைக் கொண்ட ஊர் விளங்கில். அதன் சிறப்பினை சேர அரசன் மாந்தரஞ்சேரல் இரும்பொறை தன் யானைப் படையுடன் சென்று போரிட்டு அழித்தான். இதனைப் பாடுவதற்குக் கபிலர் இல்லையே என்று கவலைப்பட்டான். புலவர் பொருந்தில் இளங்கீரனார் இதோ நான் இருக்கிறேன். உன் சிறப்புக்கு ஏற்ப நான் பாடுவேன். ஆனால் ஒன்று. உன் புகழை விரிவாக்க விரும்பினால் அது விரிந்துகொண்டே செல்கிறது. சுருக்கத் தொடங்கினால் மீதம் பட்டு நின்றுவிடுகிறது. எம் போன்ற அறியாமை மிக்க புலவர்களின் கைவரிசைக்கு அடங்கவில்லை. அதற்காகப் புகழ் மிக்கவர் பிறந்த உலகத்தில் நான் பாடாமல் வாழவும் முடியாது. எனவே பாடுகிறேன் என்கிறார் புலவர்.\r\nபுலவர் கபிலரை இந்தப் புலவர் இவ்வாறு பாராட்டுகிறார். கபிலன் செய்யுளைச் செறிவாகப் பாட வல்ல செம்மையான நாக்கை உடையவன். வெறுக்கும்படி பிறர் பாடும் பாடல்களையும் கேட்டு அவற்றில் பயன் காணும் பண்பு மிக்கவன். அதனால் புகழ் மிக்கவன்."
  },
  {
    "story_id": 54,
    "story_category": "purananooru",
    "story_title": "54. எளிதும் கடிதும்!",
    "url": "https://www.tamilsurangam.in/literatures/ettuthogai/purananooru/purananooru_54.html",
    "information": "பாடியவர்: கோனாட்டு எறிச்சலூர் மாடலன் \n\nமதுரைக் குமரனார்.\n\nபாடப்பட்டோன்: சேரமான் குட்டுவன் கோதை.\n\nதிணை: வாகை. துறை : அரசவாகை.",
    "poem": "எங்கோன் இருந்த கம்பலை முதூர்,\n\nஉடையோர் போல இடையின்று குறுகிச்,\n\nசெம்மல் நாளவை அண்ணாந்து புகுதல்\n\nஎம்அன வாழ்க்கை இரவலர்க்கு எளிதே;\n\nஇரவலர்க்கு எண்மை யல்லது; புரவு எதிர்ந்து\nவானம் நாண, வரையாது, சென்றோர்க்கு\n\nஆனாது ஈயும் கவிகை வண்மைக்\n\nகடுமான் கோதை துப்பெதிர்ந்து எழுந்த\n\nநெடுமொழி மன்னர் நினைக்குங் காலைப்,\n\nபாசிலைத் தொடுத்த உவலைக் கண்ணி,\nமாசுண் உடுக்கை, மடிவாய், இடையன்\n\nசிறுதலை ஆயமொடு குறுகல் செல்லாப்\n\nபுலிதுஞ்சு வியன்புலத்து அற்றே\n\nவலிதுஞ்சு தடக்கை அவனுடை நாடே.",
    "meaning": "வெண்ணெய் திருடி உண்ட கண்ணன் மேல் களவு ஏது? கண்ணன் பாம்பின் மீது ஏறிப் பாற்கடல் அலையில் துயின்றான்.\r\nஅரன் வேணியான். பெண்ணைத் தலையில் சுமந்தான்."
  },
  {
    "story_id": 55,
    "story_category": "purananooru",
    "story_title": "55. மூன்று அறங்கள்!",
    "url": "https://www.tamilsurangam.in/literatures/ettuthogai/purananooru/purananooru_55.html",
    "information": "பாடியவர்: மதுரை மருதன் இளநாகனார்.\n\nபாடப்பட்டோன்: பாண்டியன் இலவந்திகைப் பள்ளித் துஞ்சிய நன்மாறன்.\n\nதிணை: பாடாண். துறை: செவியறிவுறூஉ.",
    "poem": "ஓங்கு மலைப் பெருவில் பாம்புஞாண் கொளீஇ,\n\nஒரு கணை கொண்டு மூவெயில் உடற்றிப்\n\nபெரு விறல் அமரர்க்கு வெற்றி தந்த\n\nகறை மிடற்று அண்ணல் காமர் சென்னிப்\n\nபிறை நுதல் விளங்கும் ஒருகண் போல,\n\nவேந்து மேம்பட்ட பூந்தார் மாற!\n\nகடுஞ் சினத்த கொல் களிறும்;\n\nகதழ் பரிய கலி மாவும்,\n\nநெடுங் கொடிய நிமிர் தேரும்,\n\nநெஞ் சுடைய புகல் மறவரும், என\n\nநான்குடன் மாண்ட தாயினும், மாண்ட\n\nஅறநெறி முதற்றே, அரசின் கொற்றம்;\n\nஅதனால், நமரெனக் கோல்கோ டாது,\n\nபிறர் எனக் குணங் கொல்லாது,,\n\nஞாயிற் றன்ன வெந்திறல் ஆண்மையும்,\nதிங்கள் அன்ன தண்பெருஞ் சாயலும்,\n\nவானத்து அன்ன வண்மையும், மூன்றும்,\n\nஉடையை ஆகி, இல்லோர் கையற,\n\nநீநீடு வாழிய நெடுந்தகை! தாழ்நீர்!\n\nவெண் தலைப் புணரி அலைக்கும் செந்தில்\nநெடுவேள் நிலைஇய காமர் வியந்துறைக்\n\nகடுவளி தொகுப்ப ஈண்டிய\n\nவடுஆழ் எக்கர் மணலினும் பலவே!",
    "meaning": "சிவபொருமானின் முக்கண்ணில் நெற்றிக்கண் போல ஏனைய இருபெரு வேந்தரின் மேம்பட்டு விளங்கும் மாறனே!\r\nயானை, குதிரை, தேர், மறவர் என நாற்படையுடன் சிறந்து விளங்கினாலும் அரசின் வெற்றி அறநெறியில் உள்ளது. எனவே நம்முடையவர் என்று அவரது குணத்தை ஏற்றுக்கொள்ளாமலும், பிறர் என்று அவரது குணத்தைக் கொன்று போடாமலும் ஞாயிறு போல் ஆண்மைத்திறமும், திங்கள் போல் குளுமைப் பண்பும், மழை போல் கொடைத்திறமும் கொண்டு இல்லோர் வறுமையைப் போக்கி நீடு வாழ்க. முருகன் குடிகொண்டுள்ள செந்தில் கடலோர மணலின் எண்ணிக்கையைக் காட்டிலும் பல்லாண்டுக்காலம் வாழ்க."
  },
  {
    "story_id": 56,
    "story_category": "purananooru",
    "story_title": "56. கடவுளரும் காவலனும்!",
    "url": "https://www.tamilsurangam.in/literatures/ettuthogai/purananooru/purananooru_56.html",
    "information": "பாடியவர்: மதுரைக் கணக்காயனார் மகனார் \n\nநக்கீரனார்; (மதுரை மருதன் இளநாகனார் \n\nஎனவும் பாடம்).\n\nபாடப்பட்டோன்: பாண்டியன் இலவந்திகைப் பள்ளித் துஞ்சிய நன்மாறன்.\n\nதிணை: பாடாண். துறை : பூவை நிலை.",
    "poem": "ஏற்று வலன் உயரிய எரிமருள் அவிர்சடை,\n\nமாற்றருங் கணிச்சி, மணி மிடற் றோனும்,\n\nகடல் வளர் புரிவளை புரையும் மேனி,\n\nஅடல் வெந் நாஞ்சில், பனைக்கொடி யோனும்;\n\nமண் ணுறு திருமணி புரையும் மேனி,\nவிண்ணுயர் புல்கொடி, விறல்வெய் யொனும்,\n\nமணி மயில் உயரிய மாறா வென்றிப்,\n\nபிணிமுக ஊர்தி, ஒண்செய் யோனும்_என\n\nஞாலம் காக்கும் கால முன்பின்,\n\nதோலா நல்இசை, நால்வர் உள்ளும்,\nகூற்றுஒத் தீயே, மாற்றருஞ் சீற்றம்;\n\nவலிஒத் தீயே, வாலி யோனைப்;\n\nபுகழ்ஒத் தீயே, இகழுநர் அடுநனை;\n\nமுருகுஒத் தீயே, முன்னியது முடித்தலின்;\n\nஆங்குஆங்கு அவரவர் ஒத்தலின், யாங்கும்\nஅரியவும் உளவோ, நினக்கே? அதனால்,\n\nஇரவலர்க்கு அருங்கலம் அருகாது ஈயா,\n\nயவனர் நன்கலம் தந்த தண்கமழ் தேறல்\n\nபொன்செய் புனை கலத்து ஏந்தி, நாளும்\n\nஒண் தொடி மகளிர் மடுப்ப, மகிழ்சிறந்து,\nஆங்கினிது ஒழுகுமதி! ஓங்குவாள் மாற!\n\nஅங்கண் விசும்பின் ஆரிருள் அகற்றும்\n\nவெங்கதிர்ச் செல்வன் போலவும், குடதிசைத்\n\nதண்கதிர் மதியம் போல்வும்,\n\nநின்று நிலைஇயர், உலகமோடு உடனே!",
    "meaning": "எனவே இரப்போருக்கு வேண்டிய பொருள்களைக் குறைவின்றி வழங்குவாயாக.\r\nயவனர் தந்த பொன்-கிண்ணத்தில் மகளிர் நாள்தோறும் ஊட்டும் தேறலை உண்டு மகிழ்ந்து இனிதாக வாழ்வாயாக.\r\nவாளோங்கிய மாறனே!\r\nஇருளகற்றும் சூரியன் போலவும், மேற்குத் திசைநில் காணப்படும் வளர்பிறை நிலாப் போலவும் நிலைபேற்றுடன் உலகில் வாழ்வாயாக."
  },
  {
    "story_id": 57,
    "story_category": "purananooru",
    "story_title": "57. காவன்மரமும் கட்டுத்தறியும்!",
    "url": "https://www.tamilsurangam.in/literatures/ettuthogai/purananooru/purananooru_57.html",
    "information": "பாடியவர்: காவிரிப்பூம் பட்டினத்துக் \n\nகாரிக்கண்ணனார்.\n\nபாடப்பட்டோர்: பாண்டியன் இலவந்திகைப் பள்ளித் துஞ்சிய நன்மாறன்.\n\nதிணை: வஞ்சி. துறை : துணை வஞ்சி.",
    "poem": "வல்லார் ஆயினும், வல்லுநர் ஆயினும்,\n\nபுகழ்தல் உற்றோர்க்கு மாயோன் அன்ன,\n\nஉரைசால் சிறப்பின் புகழ்சால் மாற!\n\nநின்னொன்று கூறுவது உடையோன்; என்னெனின்,\n\nநீயே, பிறர்நாடு கொள்ளும்காலை, அவர் நாட்டு\nஇறங்கு கதிர் கழனிநின் இளையரும் கவர்க:\n\nநனந்தலைப் பேரூர் எரியும் நைக்க;\n\nமின்னு நிமிர்ந் தன்ன நின்ஒளிறு இலங்கு நெடுவேல்\n\nஒன்னார்ச் செகுப்பினும் செகுக்க; என்னதூஉம்\n\nகடிமரம் தடிதல் ஓம்பு! நின்\nநெடுதல் யானைக்குக் கந்தாற் றாவே",
    "meaning": "வல்லவரோ, அல்லாதவரோ யாராய் இருந்தாலும் புகழ்ந்தவருக்கெல்லாம் மாயவன் வேண்டியனவற்றையெல்லாம் வழங்குவான். அவனைப் போல வழங்கும் மாறனே!\r\nஉனக்கு ஒன்று கூறுவேன்,\r\nநீ பிறரது நாட்டைக் கைப்பற்றும் காலத்தில் அந்நாட்டு விளைச்சல் நிலங்களை உன் போர்மறவர்கள் கைப்பற்றினாலும் கைப்பற்றட்டும். ஊரைத் தீயிட்டுக் கொளுத்தினாலும் கொளுத்தட்டும். வேல்மறவர்களைக் குத்திக் கொன்றாலும் கொல்லட்டும். எது செய்தாலும் பகைவர் நாட்டுக் காவல் மரங்களை வெட்டுதலை மட்டும் கைவிட்டுவிடுக. அவை உன் யானைகளைக் கட்டிவைப்பதற்கு உதவும்.\r\n(எல்லாவற்றையும் கைவிடுக என்பது குறிப்பால் உணர்த்தப்படுகிறது)"
  },
  {
    "story_id": 58,
    "story_category": "purananooru",
    "story_title": "58. புலியும் கயலும்!",
    "url": "https://www.tamilsurangam.in/literatures/ettuthogai/purananooru/purananooru_58.html",
    "information": "பாடியவர்: காவிரிப்பூம் பட்டினத்துக் \n\nகாரிக்கண்ணனார்.\n\nபாடப்பட்டோர்: சோழன் குராப்பள்ளித் துஞ்சிய பெருந் திருமா வளவனும்\n\nபாண்டியன் வெள்ளியம் பலத்துத் துஞ்சிய பெரு வழுதியும்.\n\nகுறிப்பு: இருவேந்தரும் ஒருங்கிருந்தபோது பாடியது.\n\nதிணை: பாடாண். துறை : உடனிலை.",
    "poem": "நீயே, தண்புனற் காவிரிக் கிழவனை; இவளே,\n\nமுழுமுதல் தொலைந்த கோளி ஆலத்துக்\n\nகொழுநிழல் நெடுஞ்சினை வீழ்பொறுத் தாங்குத்,\n\nதொல்லோர் மாய்ந்தெனத் துளங்கல் செல்லாது.\n\nநல்லிசை முதுகுடி நடுக்குஅறத் தழீஇ,\nஇளையது ஆயினும் கிளைஅரா எறியும்,\n\nஅருநரை உருமின், பெருநரைப் பொறாஅச்\n\nசெருமாண் பஞ்சவர் ஏறே; நீயே,\n\nஅறந்துஞ்சு உறந்தைப் பொருநனை; இவனே,\n\nநெல்லும் நீரும் எல்லார்க்கும் எளியவென,\nவரைய சாந்தமும், திரைய முத்தமும்,\n\nஇமிழ்குரல் முரசம் மூன்றுடன் ஆளும்,\n\nதமிழ்கெழு கூடல் தண்கோல் வேந்தே;\n\nபால்நிற உருவின் பனைக்கொடி யோனும்,\n\nநீல்நிற உருவின், நேமியோனும், என்று\nஇருபெருந் தெய்வமும் உடன் நின் றாஅங்கு,\n\nஉருகெழு தோற்றமொடு உட்குவர விளங்கி,\n\nஇந்நீர் ஆகலின், இனியவும் உளவோ?\n\nஇன்னும் கேண்மின் நும் இசைவா ழியவே;\n\nஒருவீர் ஒருவீர்க்கு ஆற்றுதிர்; இருவீரும்\nஉடனிலை திரியீர் ஆயின், இமிழ்திரைப்\n\nபெளவம் உடுத்தஇப் பயங்கெழு மாநிலம்\n\nகையகப் படுவது பொய்யா காதே;\n\nஅதனால், நல்ல போலவும், நயவ போலவும்,\n\nதொல்லோர் சென்ற நெறியர் போலவும்,\nகாதல் நெஞ்சின்நும் புணர்ச்சி; வென்று வென்று\n\nஅடுகளத்து உயர்க நும் வேலே; கொடுவரிக்\n\nகோள்மாக் குயின்ற சேண்விளங்கு தொடுபொறி\n\nநெடுநீர்க் கெண்டையொடு பொறித்த\n\nகுடுமிய ஆக, பிறர் குன்றுகெழு நாடே.",
    "meaning": "இவன், பஞ்சவர் எனப்படும் பாண்டிய அரசர்களில் ஏறு போன்றவன்.\r\nஅடி இற்றுப்போன ஆலமரத்தை அதன் விழுதுகள் தாங்குவது போல முன்னோர் மாய்ந்த பின் பாண்டிய நாட்டுக் குடிமக்களின் அச்சம் போக்கி, அறநெறி பிறழாமல் ஆட்சி நடத்துபவன். உருவில் சிறியதாயினும் நல்ல பாம்பைக் கண்டு மக்கள் ஒதுங்குவது போலப் பகைவர் ஒதுங்கும்படியும், இடியைக் கேட்டு நடுங்குவது போலப் பகைவர் நடுங்கும்படியும் நாடாள்பவன்.\r\nநீ, உறையூரைக் கைப்பற்றி நாடாள்பவன்.\r\nஇவன், நெல்லும் நீரும் எல்லாருக்கும் பொது என்று என்று எண்ணிக்கொண்டு பொதியமலைச் சந்தனம், கடல்முத்து, மும்முரசு ஆகிய மூன்றையும் தனதாக்கிக்கொண்டு ஆளும் கூடல் நகர ஆரசன்.\r\nநீங்கள் இருவரும் இருபெருந் தெய்வங்களாகிய பலராமனும், திருமாலும் போல ஒன்றிப் பகைவர்கள் அஞ்சுமாறு தோன்றுகிறீர்கள்.\r\nஇப்படியே நீங்கள் இருந்தால் இதைக் காட்டிலும் இனிமையான நிகழ்வு வேறு என்ன இருக்கிறது?\r\nஇன்னும் கேளுங்கள்.\r\nஉங்களின் புகழ் நிலைக்கட்டும்.\r\nஒருவருக்கு ஒருவர் உதவி செய்துகொள்ளுங்கள். இருவரும் சேர்ந்தே இருந்தால் உலகமே உங்கள் கைக்குள் வரும்.\r\nஉம் பகைவர்கள் இடையிலே புகுந்து நல்லத் போலவும், நலம் பயப்பது போலவும், முன்னோர் பின்பற்றிய நெறி போலவும் ஏதாவது சொன்னால் ஏற்றுக்கொள்ளாமல் இன்று போலவே என்றும் சேர்ந்தே இருங்கள்.\r\nஉங்களுடைய நாட்டுக் குன்றுகளில் புலி(கோண்மா), மீன்(கெண்டை) இரண்டையும் சேர்த்துப் பொறித்துக்கொள்ளுங்கள்."
  },
  {
    "story_id": 59,
    "story_category": "purananooru",
    "story_title": "59. பாவலரும் பகைவரும்!",
    "url": "https://www.tamilsurangam.in/literatures/ettuthogai/purananooru/purananooru_59.html",
    "information": "பாடியவர்: மதுரைக் கூலவாணிகன் சீத்தலைச் \n\nசாத்தனார்.\n\nபாடப்பட்டோன்: பாண்டியன் சித்திரமாடத்துத் துஞ்சிய நன்மாறன்.\n\nதிணை: பாடாண்.\n துறை : பூவைநிலை.",
    "poem": "ஆரம் தாழ்ந்த அணிகிளிர் மார்பின்,\n\nதாள்தோய் தடக்கைத், தகைமாண் வழுதி!\n\nவல்லை மன்ற, நீநயந் தளித்தல்!\n\nதேற்றாய், பெரும! பொய்யே; என்றும்\n\nகாய்சினம் தவிராது கடல்ஊர்பு எழுதரும்\nஞாயிறு அனையை, நின் பகைவர்க்குத்;\n\nதிங்கள் அனையை, எம்ம னோர்க்கே.",
    "meaning": "நன்மாறன் சித்திரமாடம் என்னுமிடத்தில் துஞ்சியவன். புலவர் அவனை வாழ்த்துகிறார்.\r\nமார்பில் முத்தாரம் அணிந்தவன். அவன் கை அவனது முழந்தாள் வரை நீண்டிருக்கும். தகைமைப் பண்பு மிக்கவன். விருப்பத்துடன் கொடை வழங்குபவன். தெளிவில்லாமல் யாராயிருந்தாலும் வழங்குபவன். யாருக்கும் வழங்காமல் இருந்ததில்லை. (பொய் தேற்றாதவன்). அவனது பகைவர்க்குச் சுட்டெரிக்கும் சினத்துடன் கடலில் தோன்றும் ஞாயிறு போன்றவன். மற்றவர்களுக்கு குளுமையான ஒளி தரும் நிலா போன்றவன்."
  },
  {
    "story_id": 60,
    "story_category": "purananooru",
    "story_title": "60. மதியும் குடையும்!",
    "url": "https://www.tamilsurangam.in/literatures/ettuthogai/purananooru/purananooru_60.html",
    "information": "பாடியவர்: உறையூர் மருத்துவன் \n\nதாமோதரனார். குடை புறப்பட்டதெனக் இருதித் தொழுதேம் என்று .\n\nபாடப்பட்டோன்: சோழன் குராப்பள்ளித் துஞ்சிய பெருந் திருமா வளவன்.\n\nதிணை: பாடாண். துறை : குடை மங்கலம்.",
    "poem": "முந்நீர் நாப்பண் திமில்சுடர் போலச்,\n\nசெம்மீன் இமைக்கும் மாக விசும்பின்\n\nஉச்சி நின்ற உவவுமதி கண்டு,\n\nகட்சி மஞ்ஞையின் சுரமுதல் சேர்ந்த,\n\nசில் வளை விறலியும், யானும், வல்விரைந்து,\nதொழுதனம் அல்லமோ, பலவே! கானல்\n\nகழிஉப்பு முகந்து கல்நாடு மடுக்கும்\n\nஆரைச் சாகாட்டு ஆழ்ச்சி போக்கும்\n\nஉரனுடை நோன்பகட்டு அன்ன எங்கோன்,\n\nவலன் இரங்கு முரசின் வாய்வாள் வளவன்,\nவெயில்மறைக் கொண்ட உருகெழு சிறப்பின்\n\nமாலை வெண்குடை ஒக்குமால் எனவே?",
    "meaning": "இரவில் கடலில் செல்லும் திமில் விளக்குகள் போல் வானத்தில் மீன்கள் தோன்றும்.\r\n(புலவர் பாணர்) வர் மனைவி விறலி. காட்டுமயில் போன்றவள்.\r\nகடல் உப்பு ஏற்றிய வண்டியைக் காட்டுமலையில் இழுத்துச்செல்லும் வலிமை மிக்க காளைமாடு போன்றவன் வளவன்."
  },
  {
    "story_id": 61,
    "story_category": "purananooru",
    "story_title": "61. மலைந்தோரும் பணிந்தோரும்!",
    "url": "https://www.tamilsurangam.in/literatures/ettuthogai/purananooru/purananooru_61.html",
    "information": "பாடியவர்: கோனாட்டு எறிச்சிலுர் மாடலன் \n\nமதுரைக் குமரனார்.\n\nபாடப்பட்டோன்: சோழன் இலவந்திகைப் பள்ளித் துஞ்சிய\n\nநலங்கிள்ளி சேட்சென்னி. திணை; வாகை. துறை; அரச வாகை.",
    "poem": "கொண்டைக் கூழைத் தண்டழைக் கடைசியர்\n\nசிறுமாண் நெய்தல் ஆம்பலொடு கட்கும்,\n\nமலங்கு மிளிர், செறுவின் தளம்புதடிந் திட்ட\n\nபழன வாளைப் பரூஉக்கண் துணியல்\n\nபுதுநெல் வெண்சோற்றுக் கண்ணுறை ஆக,\nவிலாப் புடை மருங்கு விசிப்ப மாந்தி,\n\nநீடுகதிர்க் கழனிச் சூடுதடு மாறும்\n\nவன்கை வினைஞர் புன்தலைச் சிறாஅர்\n\nதெங்குபடு வியன்பழம் முனையின், தந்தையர்\n\nகுறைக்கண் நெடுபோர் ஏறி, விசைத் தெழுந்து,\nசெழுங்கோட் பெண்ணைப் பழந்தொட முயலும்,\n\nவைகல் யாணர், நன்னாட்டுப் பொருநன்,\n\nஎகுவிளங்கு தடக்கை இயல்தேர்ச் சென்னி,\n\nசிலைத்தார் அகலம் மலைக்குநர் உளர்எனின்,\n\nதாமறி குவர்தமக்கு உறுதி; யாம் அவன்\nஎழுஉறழ் திணிதோள் வழுவின்றி மலைந்தோர்\n\nவாழக் கண்டன்றும் இலமே; தாழாது,\n\nதிருந்து அடி பொருந்த வல்லோர்\n\nவருந்தக் காண்டல், அதனினும் இலமே!",
    "meaning": "கொண்டையில் கூழைச்சிண்டு போட்டு தழைபோடு கூடிய பூவைச் செருகியிருக்கும் உழத்தியர் களை பறிக்கும்போது நெய்தல் பூவையும், ஆம்பல் பூவையும் களைந்து எறிவர். அந்த வயலில் மேயும் மலங்குமீனையும் வாளைமீனையும் பிடித்துத் துண்டுதுண்டுகளாக நறுக்கிச் சமைத்து, புதுநெல் அரிசிப் பொங்கலோடு சேர்த்து உண்ட வயல் தொழிலாளர்கள் நெல்லுக் கட்டுகளைத் தூக்கிக்கொண்டு தள்ளாடித் தள்ளாடி நடப்பர்.\r\nஅவர்களின் சிறுவர்கள் அங்குள்ள வைக்கோல் போரின்மீது ஏறி, தேங்காயைப் பறித்து உண்பர். அது நாக்குக்குத் தெவிட்டிவிட்டால் பனம்பழத்தைக் பறித்து உண்ண முயல்வார்கள்.\r\nவேலேந்தி தேரில் செல்லும் சென்னி அரசனே!\r\nஇப்படிப்பட்ட வளமான நாட்டைப் போரிட்டு வென்று தனதாக்கிக்கொண்டவன் நீ.\r\nஉன் மார்பைத் தாக்க வருபவர் உளராயின், அவர்கள் இறுதி ஆதல் உறுதி. கணையமரம் போன்ற உன் தோளோடு போராடியவர் வாழக் கண்டதும், உன் காலடியில் கிடப்பவர்கள் வருந்தக் கண்டதும் இல்லை."
  },
  {
    "story_id": 62,
    "story_category": "purananooru",
    "story_title": "62. போரும் சீரும்!",
    "url": "https://www.tamilsurangam.in/literatures/ettuthogai/purananooru/purananooru_62.html",
    "information": "பாடியவர்: கழாத் தலையார்.\n\nபாடப்பட்டோன்: சேரமான் குடக்கோ நெடுஞ்சேரலாதன்; சோழன் வேற்பறடக் \n\nகைப் பெருவிறற் கிள்ளி.\n\nகுறிப்பு: போர்ப்புறத்துப் பொருது இவர் வீழ்ந்த காலைப் பாடியது.\n\nதிணை: தும்பை. துறை : தொகை நிலை.",
    "poem": "வருதார் தாங்கி, அமர்மிகல் யாவது?\n\nபொருது ஆண்டொழிந்த மைந்தர் புண்தொட்டுக்,\n\nகுருதிச் செங்கைக் கூந்தல் தீட்டி,\n\nநிறம்கிளர் உருவின் பேஎய்ப் பெண்டிர்\n\nஎடுத்துஎறி அனந்தற் பறைச்சீர் தூங்கப்,\nபருந்து அருந்துற்ற தானையொடு செருமுனிந்து,\n\nஅறத்தின் மண்டிய மறப்போர் வேந்தர்\n\nதாம்மாய்ந் தனரே; குடைதுளங் கினவே;\n\nஉரைசால் சிறப்பின் முரசு ஒழிந்தனவே;\n\nபன்னூறு அடுக்கிய வேறுபடு பைஞ்ஞிலம்\nஇடம்கெட ஈண்டிய வியன்கண் பாசறைக்,\n\nகளங்கொளற்கு உரியோர் இன்றித், தெறுவர,\n\nஉடன்வீழ்ந் தன்றால், அமரே; பெண்டிரும்\n\nபாசடகு மிசையார், பனிநீர் மூழ்கார்,\n\nமார்பகம் பொருந்தி ஆங்கமைந் தன்றே;\nவாடாப் பூவின், இமையா நாட்டத்து,\n\nநாற்ற உணவினோரும் ஆற்ற\n\nஅரும்பெறல் உலகம் நிறைய\n\nவிருந்துபெற் றனரால்; பொலிக, நும் புகழே!",
    "meaning": "படைவீரர்கள் மாண்ட பின்னர் அரசன் சோழனும் சேரனும் மோதிக்கொண்டனர். இதற்கு அறப்போர்  போர் என்று பெயர். இந்தப் போரில் இருவரும் போர்களத்திலேயே மாண்டனர்.\r\nஇரு பெரு வேந்தரின் குடைகளும் முரசுகளும் போர்களத்தில் சாய்ந்து கிடந்தன. பேய்மகளிர் குருதியை வாரித் தலையில் பூசிக்கொண்டனர். புண் பட்டுச் சாவோரைத் தூங்க வைப்பதற்காக அனந்தல் பறை (சாவு மேளம்) கொட்டப்பட்டது. போர் மறவர்களின் உடல்களைப் பருந்துகள் தின்றுகொண்டிருந்தன.\r\nஇறந்தவர்களின் மனைவிமாரும் பச்சைக் கீரைகளைத் தின்றுகொண்டும், பனிநீரில் குளித்துக்கொண்டும் கைம்மைக் கோலம் கொள்ளாமல் கணவருடன் சேர்ந்து மாண்டுவிட்டனர்.\r\nபுகழ் பெற்றவர் அடையும் வானுலகத்துக்கு நல்ல விருந்து கிடைத்தது.\r\nமாண்டவர் நாடு என்ன ஆவது?\r\nமாண்டவர் புகழ் மலரட்டும் எனப் புலவர் வாழ்த்துகிறார்."
  },
  {
    "story_id": 63,
    "story_category": "purananooru",
    "story_title": "63. என்னாவது கொல்?",
    "url": "https://www.tamilsurangam.in/literatures/ettuthogai/purananooru/purananooru_63.html",
    "information": "பாடியவர்: பரணர்.\n\nபாடப்பட்டோன்: சோழன் வேற்பறடக்கைப் பெருவிறற் கிள்ளி; சேரமான் \n\nகுடக்கோ நெடுஞ்சேரலாதன்.\n\nகுறிப்பு: இருவரும் பொருது களத்தில் வீழ்ந்த போது பாடியது.\n\nதிணை: தும்பை. துறை : தொகை நிலை.",
    "poem": "எனைப்பல் யானையும் அம்பொடு துளங்கி,\n\nவிளைக்கும் வினையின்றிப் படைஒழிந் தனவே;\n\nவிறற் புகழ் மாண்ட புரவி எல்லாம்\n\nமறத் தகை மைந்தரொடு ஆண்டுப்பட் டனவே;\n\nதேர்தர வந்த சான்றோர் எல்லாம்,\nதோல் கண் மறைப்ப, ஒருங்கு மாய்ந்தனரே;\n\nவிசித்து வினை மாண்ட மயிர்க்கண் முரசம்,\n\nபொறுக்குநர் இன்மையின், இருந்துவிளிந் தனவே;\n\nசாந்தமை மார்பின் நெடுவேல் பாய்ந்தென,\n\nவேந்தரும் பொருது, களத்து ஒழிந்தனர்; இனியே,\nஎன்னா வதுகொல் தானே; கழனி\n\nஆம்பல் வள்ளித் தொடிக்கை மகளிர்\n\nபாசவல் முக்கித், தண்புனல் பாயும்,\n\nயாணர் அறாஅ வைப்பின்\n\nகாமர் கிடக்கை அவர் அகன்றலை நாடே?",
    "meaning": "எத்தனை யானைகள்! அத்தனை யானைகள்மேலும் பாய்ந்திருக்கும் அம்புகள். அதனால் அவை போரிடாமல் கிடந்தன. குதிரைகளும் வீரர்களோடு மாண்டன. தேரில் வந்த மறவர்களும் அவர்கள் அணிந்திருந்த தோல் என்னும் மார்புக் கவசம் மூடிய நிலையில் மாண்டு கிடந்தனர். முரசுகள் முழக்குவார் அற்றுக் கிடந்தன. வேந்தர்களும் சந்தனமணிந்த மார்போடு களத்தில் மாண்டு கிடந்தனர். இனி அவர்களின் நாட்டு வளம் என்ன ஆவது?\r\nநன்செய்க் கழனிகளில் பூத்த ஆம்பல் மலர்களைச் சூடிக்கொண்டு பச்சிலைகள் படர்ந்திருக்கும் குளத்து நீரில் குளித்து விளையாடும் மகளிர் மகிழ்வு என்ன ஆவது?"
  },
  {
    "story_id": 64,
    "story_category": "purananooru",
    "story_title": "64. புற்கை நீத்து வரலாம்!",
    "url": "https://www.tamilsurangam.in/literatures/ettuthogai/purananooru/purananooru_64.html",
    "information": "பாடியவர்: நெடும்பல்லியத்தனார்.\n\nபாடப்பட்டோன்: பாண்டியன் பல்யாகசாலை முதுகுடுமிப் பெருவழுதி.\n\nதிணை: பாடாண். துறை : விறலியாற்றுப்படை.",
    "poem": "அருமிளை இருக்கை யதுவே-மனைவியும்,\n\nவேட்டச் சிறா அர் சேட்புலம் படராது,\n\nபடைமடைக் கொண்ட குறுந்தாள் உடும்பின்\n\nவிழுக்குநிணம் பெய்த தயிர்க்கண் மிதவை,\n\nயாணர் நல்லவை பாணரொடு, ஓராங்கு\nவருவிருந்து அயரும் விருப்பினள் ; கிழவனும்\n\nஅருஞ்சமம் ததையத் தாக்கிப், பெருஞ்சமத்து\n\nஅண்ணல் யானை அணிந்த\n\nபொன்செய் ஓடைப் பெரும்பரி சிலனே.\n\nநல்யாழ்,ஆகுளி, பதலையொடு சுருக்கிச்,\nசெல்லா மோதில் சில்வளை விறலி!\n\nகளிற்றுக் கணம் பொருத கண்ணகன் பறந்தலை,\n\nவிசும்புஆடு எருவை புசுந்தடி தடுப்பப்,\n\nபகைப்புலம் மரீஇய தகைப்பெருஞ் சிறப்பின்\n\nகுடுமிக் கோமாற் கண்டு,\nநெடுநீர்ப் புற்கை நீத்தனம் வரற்கே?",
    "meaning": "விறலி! புல்-உணவு உண்டு வாழும் நம் வறுமையைப் போக்கிக்கொள்ள அரசன் குடுமிக் கோமானைக் கண்டுவர நாம் செல்லலாமா?\r\nயாழ், ஆகுளி, பதலை ஆகிய இசைக் கருவிகளைச் சுருக்குப் பையில் போட்டுக்கொண்டு செல்லலாமா?\r\nதன் யானைப் படையால் பருந்துகளுக்கு விருந்தளித்துக்கொண்டு அவன் போர்க்களத்தில் இருக்கும்போதும் செல்லலாம்"
  },
  {
    "story_id": 65,
    "story_category": "purananooru",
    "story_title": "65. நாணமும் பாசமும்!",
    "url": "https://www.tamilsurangam.in/literatures/ettuthogai/purananooru/purananooru_65.html",
    "information": "பாடியவர்: கழாஅத் தலையார்.\n\nபாடப்பட்டோன்: சேரமான் பெருஞ்சேரலாதன்; இவன் கரிகாற் \n\nபெருவளத்தானோடு பொருது புறப்புண்பட்டு, வடக்கிருந்தபோது பாடியது.\n\nதிணை: பொதுவியல். துறை : கையறுநிலை.\n\nசிறப்பு: புறப்புண்பட்டோர் நாணி வடக்கிருந்து உயிர்விடும் மரபு.",
    "poem": "மண்முழா மறப்பப், பண் யாழ் மறப்ப\n\nஇருங்கண் குழிசி கவிழ்ந்து இழுது பறப்பச்,\n\nசுரும்பூஆர் தேறல் சுற்றம் மறப்ப,\n\nஉழவர் ஓதை மறப்ப, விழவும்\n\nஅகலுள் ஆங்கண் சீறூர் மறப்ப,\nஉவவுத் தலைவந்த பெருநாள் அமையத்து,\n\nஇருசுடர் தம்முள் நோக்கி, ஒரு சுடர்\n\nபுன்கண் மாலை மலைமறைந் தாங்குத்,\n\nதன்போல் வேந்தன் முன்பு குறித்து எறிந்த\n\nபுறப்புண் நாணி, மறத்தகை மன்னன்\nவாள் வடக்கு இருந்தனன்; ஈங்கு,\n\nநாள்போல் கழியல, ஞாயிற்றுப் பகலே!",
    "meaning": "எங்கும் துயரம். எதிலும் துயரம்.\r\nமுழவு முழக்கம் மறந்தது.\r\nயாழ் பண் மறந்தது.\r\nசமைக்கும் உண்கலம் நெய் மறந்து கவிழ்ந்து கிடந்தது.\r\nசுற்றத்தார் வண்டு மொய்க்கும் தேறல் உண்பதை மறந்தனர்.\r\nஉழவர் பாட மறந்தனர்.\r\nஊர்த் தெரு விழாக்கொண்டாட்டம் மறந்தது.\r\nநிறைமதி நாளில் ஒரு சுடர் (ஞாயிறு) மறைய ஒரு சுடர் (திங்கள்) தோன்றுவது போல, சேரன், சோழன் ஆகிய இருவரில் ஒருவன் வெளிப்பட மற்றொருவன் மறைந்தான். தன்னை ஒத்த அரசன் (கரிகாலன்) தன் வலிமையால் தாக்கிய வேல் தன் முதுகிலும் காயப்படுத்தியதை எண்ணி நாணம் கொண்ட அரசன் (பெருஞ்சேரலாதன்) போர்க்களத்திலேயே உயிர் துறக்கும் உண்ணா நோன்புடன் தன் வாளைத் தன்முன் நிறுத்தி வடக்கு நோக்கி அமர்ந்திருக்கிறான்.\r\nஇனி, பகல் காலம் பண்டு போல் மகிழ்வாகச் செல்லாது."
  },
  {
    "story_id": 66,
    "story_category": "purananooru",
    "story_title": "66. நல்லவனோ அவன்!",
    "url": "https://www.tamilsurangam.in/literatures/ettuthogai/purananooru/purananooru_66.html",
    "information": "பாடியவர்: வெண்ணிக் குயத்தியார்: \n\nவெண்ணிற் குயத்தியார் எனவும் பாடம்.\n\nபாடப்பட்டோன்: சோழன் கரிகாற் பெருவளத்தான்.\n\nதிணை: வாகை. துறை : அரச வாகை.",
    "poem": "நளியிரு முந்நீர் நாவாய் ஓட்டி,\n\nவளிதொழில் ஆண்ட உரவோன் மருக!\n\nகளி இயல் யானைக் கரிகால் வளவ!\n\nசென்று, அமர்க் கடந்த நின் ஆற்றல் தோன்ற\n\nவென்றோய், நின்னினும் நல்லன் அன்றே\nகலிகொள் யாணர் வெண்ணிப் பறந்தலை,\n\nமிகப் புகழ் உலகம் எய்திப்,\n\nபுறப்புண் நாணி, வடக் கிருந்தோனே!",
    "meaning": "களிப்புநடை போடும் யானைமேல் தோன்றும் கரிகால் வளவ!\r\nகடலில் நாவாய்க் கப்பல் ஓட்டிக் காற்றையே ஆண்ட வலிமையாளரின் வழிவந்தவன் நீ.\r\nநீ போரில் வென்றாய். அதனால் நீ நல்லன்.\r\nஎனினும் வெண்ணிப் பறந்தலைப் (போர்க்களத்தில்) போரில் உன் வலிமை மிக்க தாக்குதலால் புறப்புண் பட்டு அதற்காக நாணி அப் போர்க்களத்திலேயே வடக்கிருந்து உயிர் துறந்த மன்னன் (பெருஞ்சேரலாதன்) உன்னைக் காட்டிலும் நல்லவன் அல்லனோ?"
  },
  {
    "story_id": 67,
    "story_category": "purananooru",
    "story_title": "67. அன்னச் சேவலே!",
    "url": "https://www.tamilsurangam.in/literatures/ettuthogai/purananooru/purananooru_67.html",
    "information": "பாடியவர்: பிசிராந்தையார்.\n\nபாடப்பட்டோன்: கோப்பெருஞ் சோழன்,\n\nதிணை: பாடாண். துறை: இயன்மொழி.",
    "poem": "அன்னச் சேவல் ! அன்னச் சேவல் !\n\nஆடுகொள் வென்றி அடுபோர் அண்ணல்\n\nநாடு தலை அளிக்கும் ஒண்முகம் போலக்,\n\nகோடுகூடு மதியம் முகிழ்நிலா விளங்கும்\n\nமையல் மாலை யாம் கையறுபு இனையக்,\nகுமரிஅம் பெருந்துறை அயிரை மாந்தி,\n\nவடமலைப் பெயர்குவை ஆயின், இடையது\n\nசோழ நன்னாட்டுப் படினே, கோழி\n\nஉயர் நிலை மாடத்துக், குறும்பறை அசைஇ,\n\nவாயில் விடாது கோயில் புக்கு, எம்\nபெருங் கோக் கிள்ளி கேட்க, இரும்பிசிர்\n\nஆந்தை அடியுறை எனினே, மாண்ட நின்\n\nஇன்புறு பேடை அணியத், தன்\n\nஅன்புறு நன்கலம் நல்குவன் நினக்கே.",
    "meaning": "புலவர் மன்னன் தோழனிடம் அன்னச்சேவலைத் தூது விடுகிறர்.\r\nஅன்னச் சேவலே!\r\nபோரில் வெற்றி கொண்ட அரசன் தன் நாட்டைக் காப்பது போல உலகுக்கு ஒளி தர முழுநிலா தோன்றும் மாலை நேரத்தில் நான் துணை இல்லாமல் வருந்துகிறேன். நீ குமரித்துறை அயிரை மீனை அருந்திய பின்னர் வடமலையை (திருப்பதி) நோக்கிச் செல்வாய் ஆயின் இடையில் கோழி (உறையூர்) நகர் மாடத்தில் தங்கி இளைப்பாறுக. அங்கே அரண்மனைக்குள் சென்று, அங்குள்ள பெருங்கோக்கிள்ளி கேட்கும்படி “இரும்(பெருமை மிக்க) பிசிராந்தையாரின் வளர்ப்பு அன்னம்” என்று சொல்வாயாயின் உன் பெண்-அன்னம் அணிந்து மகிழத்தக்க அணிகலன்களை அவன் தருவான். (பெற்று இன்புறலாம்)"
  },
  {
    "story_id": 68,
    "story_category": "purananooru",
    "story_title": "68. மறவரும் மறக்களிரும்!",
    "url": "https://www.tamilsurangam.in/literatures/ettuthogai/purananooru/purananooru_68.html",
    "information": "பாடியவர்: கோவூர் கிழார். பாடப்பட்டோன்; \n\nசோழன் நலங்கிள்ளி.\n\nதிணை: பாடாண். துறை: பாணாற்றுப்படை.",
    "poem": "உடும்பு உரித்து அன்ன என்பு எழு மருங்கின்\n\nகடும்பின் கடும்பசி களையுநர்க் காணாது,\n\nசில்செவித்து ஆகிய கேள்வி நொந்து நொந்து,\n\nஈங்குஎவன் செய்தியோ? பாண ! பூண்சுமந்து,\n\nஅம் பகட்டு எழிலிய செம் பொறி ஆகத்து\nமென்மையின் மகளிர்க்கு வணங்கி,வன்மையின்\n\nஆடவர்ப் பிணிக்கும் பீடுகெழு நெடுந்தகை,\n\nபுனிறு தீர் குழவிக்கு இலிற்றுமுலை போலச்\n\nசுரந்த காவிரி மரங்கொல் மலிநீர்\n\nமன்பதை புரக்கும் நன்னாட்டுப் பொருநன்,\nஉட்பகை ஒருதிறம் பட்டெனப், புட்பகைக்கு\n\nஏவான் ஆகலின், சாவோம் யாம் என,\n\nநீங்கா மறவர் வீங்குதோள் புடைப்பத்,\n\nதணிபறை அறையும் அணிகொள் தேர்வழிக்\n\nகடுங்கண் பருகுநர் நடுங்குகை உகத்த\nநறுஞ்சேறு ஆடிய வறுந்தலை யானை\n\nநெடுனகர் வரைப்பின் படுமுழா ஓர்க்கும்\n\nஉறந்தை யோனே குருசில்;\n\nபிறன்கடை மறப்ப நல்குவன், செலினே!",
    "meaning": "பாணன் தோற்றம் – தோல் உரித்த உடும்பு கிடப்பது போல எலும்பு தோன்றும் உடலுடன் பசியுடன் காணப்பட்டான். கேள்வி என்பது யாழ். அதனை அவன் மீட்டியபோது சிலர் மட்டுமே  கேட்டனர்.\r\n    அரசன் இருப்பு – செம்புள்ளிகள் இட்டு, அணிகலன் பூண்ட அழகிய மார்பினைக் கொண்டவன். மகளிரின் மென்மைக்கு வணங்குவான். ஆண்களை அடக்கும் பெருமை கொண்டவன் அந்த நெடுந்தகை. பிறந்த குழந்தைக்குச் சுரக்கும் தாயின் முலை போல மரம் சாய்க்கும் வெள்ளம் வரும் காவிரி ஊட்டும் நாட்டை உடையவன். \r\n    போர் மறவர் – நாட்டிலே உட்பூசல் எனக் காரணம் காட்டி அரசன் போருக்கு அனுப்பாததால் செத்தாவது ஒழிவோம் என்று திணவெடுக்கும் தோளைத் தட்டிக் காட்டுபவர்கள்.\r\n    உறையூர் – போர்ப்பறை முழக்கம் இல்லாமல் தேர் செல்லும் வழியில் கை கவித்துத் கள் பருகுவோர் உகுத்த கள்ளின்மீது யானை நடந்து சேறாகிக் கிடக்கும் தெருக்களைக் கொண்டது. அங்கு மகிழ்ச்சிப் பெருக்கில் முழங்கும் முழவின் ஓசையைக் கேட்டுக்கொண்டு அரசன் இருப்பான்."
  },
  {
    "story_id": 69,
    "story_category": "purananooru",
    "story_title": "69. காலமும் வேண்டாம்!",
    "url": "https://www.tamilsurangam.in/literatures/ettuthogai/purananooru/purananooru_69.html",
    "information": "பாடியவர்: ஆலந்தூர் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை:பாடாண். துறை: பாணாற்றுப்படை.",
    "poem": "கையது, கடன் நிறை யாழே; மெய்யது,\n\nபுரவலர் இன்மையின் பசியே; அரையது\n\nவேற்றிழை நுழைந்த வேர்நனை சிதாஅர்\n\nஓம்பி உடுத்த உயவற் பாண!\n\nபூட்கை இல்லோன் யாக்கை போலப்\nபெரும்புல் என்ற இரும் பேர் ஒக்கலை;\n\nவையகம் முழுவதுடன் வளைப், பையென\n\nஎன்னை வினவுதி ஆயின், மன்னர்\n\nஅடுகளிறு உயவும் கொடிகொள் பாசறைக்,\n\nகுருதிப் பரப்பின் கோட்டுமா தொலைச்சிப்.\nபுலாக் களம் செய்த கலாஅத் தானையன்\n\nபிறங்கு நிலை மாடத்து உறந்தை யோனே!\n\nபொருநர்க்கு ஓங்கிய வேலன், ஒரு நிலைப்\n\nபகைப் புலம் படர்தலும் உரியன் ; தகைத் தார்\n\nஒள்ளெரி புரையும் உருகெழு புசும்பூண்\nகிள்ளி வளவற் படர்குவை ஆயின்,\n\nநெடுங் கடை நிற்றலும் இலையே; கடும் பகல்\n\nதேர்வீசு இருக்கை ஆர நோக்கி,\n\nநீ அவற் கண்ட பின்றைப், பூவின்\n\nஆடுவண்டு இமிராத் தாமரை\nசூடாய் ஆதல் அதனினும் இலையே.",
    "meaning": "பாணன் – கையில் கடப்பாடுடைய யாழ், பாதுகாப்போர் இல்லாமையால் உடலில் பசி, இடுப்பில் கிழிசலைத் தைத்த ஆடை, இவற்றை மறைக்கக் கூச்சத்தோடு நடக்கும் நடை, குறிக்கோள் இல்லாதவன் உடம்பு போல் ஏங்கித் தவிக்கும் உறவினர் – ஆகியவற்றை உடையவன்.\r\nஉலகமெல்லாம் சுற்றி அலைந்த பின் என்னை வினவினால், சொல்கிறேன், கேள்.\r\nமன்னர் பாசறையில் இருந்தபோது யானைகளைக் கொன்ற அவன் இப்போது உறையூர் மாடத்தில் இருக்கிறான்.\r\n    கிள்ளிவளவன் – ஓங்கிய வேலையுடைய அவன் பகைநாட்டுக்குச் செல்லப்போகிறான். தீ எரிவது போன்ற அணிகலன் பூண்டுள்ளான். அவனிடம் நீ சென்றால் வாயிலில் காத்திருக்காமல் பொன்னால் செய்த தாமரையை உனக்கு அணிவிப்பான். (வறுமையைப் போக்கிக்கொள்ளலாம்)"
  },
  {
    "story_id": 70,
    "story_category": "purananooru",
    "story_title": "70. குளிர்நீரும் குறையாத சோறும்",
    "url": "https://www.tamilsurangam.in/literatures/ettuthogai/purananooru/purananooru_70.html",
    "information": "பாடியவர்: கோவூர் கிழார்: (கோவூர் \n\nஅழகியார் எனவும் பாடம்).\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை : பாடாண். துறை: பாணாற்றுப்படை.",
    "poem": "தேஎம் தீந்தொடைச் சீறியாழ்ப் பாண!\n\nகயத்து வாழ் யாமை காழ்கோத் தன்ன\n\nநுண்கோல் தகைத்த தெண்கண் மாக்கிணை\n\nஇனிய காண்க; இவண் தணிக எனக் கூறி;\n\nவினவல் ஆனா முதுவாய் இரவல!\nதைத் திங்கள் தண்கயம் போலக்,\n\nகொளக்கொளக் குறைபடாக் கூழுடை வியனகர்,\n\nஅடுதீ அல்லது சுடுதீ அறியாது;\n\nஇருமருந்து விளைக்கும் நன்னாட்டுப் பொருநன்,\n\nகிள்ளி வளவன் நல்லிசை யுள்ளி,\nநாற்ற நாட்டத்து அறுகாற் பறவை\n\nசிறுவெள் ளாம்பல் ஞாங்கர்,ஊதும்\n\nகைவள் ஈகைப் பண்ணன் சிறுகுடிப்\n\nபாதிரி கமழும் ஓதி, ஒண்ணுதல்,\n\nஇன்னகை விறலியொடு மென்மெல இயலிச்\nசெல்வை ஆயின், செல்வை ஆகுவை;\n\nவிறகுஒய் மாக்கள் பொன்பெற் றன்னதோர்,\n\nதலைப்பாடு அன்று, அவன் ஈகை;\n\nநினைக்க வேண்டா; வாழ்க, அவன் தாளே!",
    "meaning": "பாணன் – தேன் போல் இசை ஒழுகும்படி சீறியாழ் மீட்டுபவன். குளத்து ஆமையைக் கயிற்றில் கோத்துக் கட்டியது போன்ற கிணையில் இசை முழக்குபவன். “இனிய காண்க! இவண் தணிக” (இனிமை பொங்கட்டும்! அமைதி நிலவட்டும்) என்று பாடிக்கொண்டு முழக்குபவன்.\r\n    கிள்ளிவளவன் நாடு – குளத்து நீர் தை மாதத்தில் மொள்ள மொள்ளக் குறையாதது போல் செல்வம் நிறைந்த நாடு. உணவு சமைக்கும் தீயைத் தவிர பகைமன்னன் சுடும் தீயை அறியாத நாடு. உடலை வளர்க்கும் உணவு-மருந்து, பிணிபோக்கும் மருந்து என்னும் இரு மருந்தினையும் விளைவிக்கும் நாடு. இந்த நல்ல நாட்டின் அரசன் கிள்ளிவளவன்.\r\n    வள்ளல் பண்ணன் வாழும் சிறுகுடியில் பூத்த வண்டு மொய்க்கும் ஆம்பல் பூவையும், பாதிரிப் பூவையும் சூடிக்கொண்டிருக்கும் மகிழ்ச்சியில் திளைக்கும் உன் விறலியோடு கிள்ளிவளவனிடம் சென்றால் விறகுவெட்டி பொன்முடிச்சு பெற்றதனின் மேலான செல்வம் பெறலாம்."
  },
  {
    "story_id": 71,
    "story_category": "purananooru",
    "story_title": "71. இவளையும் பிரிவேன்!",
    "url": "https://www.tamilsurangam.in/literatures/ettuthogai/purananooru/purananooru_71.html",
    "information": "பாடியவர்: ஒல்லையூர் தந்த பூதப்பாண்டியன்\n\nதிணை: காஞ்சி துறை: வஞ்சினக் காஞ்சி",
    "poem": "மடங்கலின் சினைஇ, மடங்கா உள்ளத்து,\n\nஅடங்காத் தானை வேந்தர் உடங்கு இயைந்து\n\nஎன்னொடு பொருந்தும் என்ப ; அவரை\n\nஆரமர் அலறத் தாக்கித் தேரொடு\n\nஅவர்ப்புறம் காணேன் ஆயின் - சிறந்த\nபேரமர் உண்கண் இவளினும் பிரிக:\n\nஅறன்நிலை திரிய அன்பின் அவையத்துத்,\n\nதிறன்இல் ஒருவனை நாட்டி, முறை திரிந்து\n\nமெலிகோல் செய்தேன் ஆகுக; மலி புகழ்\n\nவையை சூழ்ந்த வலங்கெழு வைப்பின்\nபொய்யா யாணர் மையற் கோமான்\n\nமாவனும், மன்எயில் ஆந்தையும், உரைசால்\n\nஅந்துவஞ் சாத்தனும், ஆதன் அழிசியும்,\n\nவெஞ்சின இயக்கனும், உளப்படப் பிறரும்,\n\nகண்போல் நண்பிற் கேளிரொடு கலந்த\nஇன்களி மகிழ்நகை இழுக்கிய யான் ஒன்றோ,\n\nமன்பதை காக்கும் நீள்குடிச் சிறந்த\n\nதென்புலம் காவலின் ஒரிஇப், பிறர்\n\nவன்புலங் காவலின் மாறி யான் பிறக்கே!",
    "meaning": "அப்படிச் செய்யாவிட்டால்,\r\n    விரும்பிப் பார்க்கும் இவளை (என் மனைவியை)ப் பிரிவேன் ஆகுக.\r\n    என் அவைக்களம் அறநிலை திரியாதது. அதில் திறமில்லாத ஒருவனை நடுவராக அமர்த்தி வலிமை இல்லாத ஆட்சி புரிபவன் ஆவேன் ஆகுக.\r\n    மையல் அரசன் மாவன் -1, கோட்டைக் காவலன் ஆந்தை 2, உரையாற்றல் மிக்க புலவன் அந்துவன் சாத்தன் -3, ஆதன் அழிசி,-4, வெஞ்சின வீரன் இயக்கன் -5 ஆகிய ஐந்து நண்பர்களோடும் (ஐம்பெருங்குழு)\r\n    பிறரோடும்,\r\n    கண் போன்ற நட்புறவாளர்களோடும்\r\n    கூடி மகிழ்ந்து வையை சூழ்ந்த நாட்டை ஆளும் மகிழ்ச்சியை இழப்பேன் ஆகுக.\r\nஇது ஒன்று மட்டும் அன்று.\r\n    உலக உயிரினங்களையெல்லாம் (மன்பதை) காக்கும் தென்புலங் காவல் பாண்டியன் குடியில் பிறக்காமல் மேட்டுத்தரிசு நிலங்களைக் காக்கும் அற்பக் குடியில் பிறப்பேன் ஆகுக."
  },
  {
    "story_id": 72,
    "story_category": "purananooru",
    "story_title": "72. இனியோனின் வஞ்சினம்!",
    "url": "https://www.tamilsurangam.in/literatures/ettuthogai/purananooru/purananooru_72.html",
    "information": "பாடியவர்: பாண்டியன் தலையாலங்கானத்துச் \n\nசெருவென்ற நெடுஞ்செழியன்\n\nதிணை: காஞ்சி துறை: வஞ்சினக் காஞ்சி",
    "poem": "நகுதத் கனரே, நாடு மீக் கூறுநர்;\n\nஇளையன் இவன் என உளையக் கூறிப்\n\nபடுமணி இரட்டும் பாவடிப் பணைத்தாள்\n\nநெடுநல் யானையும், தேரும், மாவும்,\n\nபடைஅமை மறவரும், உடையும் யாம் என்று\nஉறுதுப்பு அஞ்சாது, உடல்சினம் செருக்கிச்\n\nசிறுசொல் சொல்லிய சினங்கெழு வேந்தரை\n\nஅருஞ்சமஞ் சிதையத் தாக்கி, முரசமொடு\n\nஒருங்கு அகப் படேஎன் ஆயின்; பொருந்திய\n\nஎன் நிழல் வாழ்நர் சென்னிழல் காணாது,\nகொடியன்எம் இறை எனக் கண்ணீர் பரப்பிக்,\n\nகுடிபழி தூற்றும் கோலேன் ஆகுக!\n\nஓங்கிய சிறப்பின் உயர்ந்த கேள்வி\n\nமாங்குடி மருதன் தலைவன் ஆக,\n\nஉலகமொடு நிலைஇய பலர்புகழ் சிறப்பின்\nபுலவர் பாடாது வரைக, என் நிலவரை;\n\nபுரப்போர் புன்கண் கூர,\n\nஇரப்போர்க்கு ஈயா இன்மை யான் உறவே.",
    "meaning": "என் குடிமக்கள் நல்லாட்சி நிழல் காணாமல் ‘என் இறைவன் (அரசன்) கொடியன்’ எனப் பழி தூற்றும் நிலையினேன் ஆவேன் ஆகுக.\r\n    மாங்குடி மருதனைத் தலைவனாகக் கொண்ட புலவர்-அவை என்னைப் பாடாமல் போகட்டும்.\r\n    பாதுகாப்போர் துன்புறும்போது என்னிடம் வந்து இரப்போருக்கு ஈயப் பொருள் இல்லாமல் நான் வறுமையில் வாடுவேன் ஆகுக."
  },
  {
    "story_id": 73,
    "story_category": "purananooru",
    "story_title": "73. உயிரும் தருகுவன்!",
    "url": "https://www.tamilsurangam.in/literatures/ettuthogai/purananooru/purananooru_73.html",
    "information": "பாடியவர்:சோழன் நலங்கிள்ளி; \n\n'நல்லுருத்திரன் பாட்டு' எனவும் பாடம்.\n\nதிணை: காஞ்சி துறை: வஞ்சினக் காஞ்சி",
    "poem": "மெல்ல வந்து, என் நல்லடி பொருந்தி,\n\nஈயென இரக்குவர் ஆயின், சீருடை\n\nமுரசுகெழு தாயத்து அரசோ தஞ்சம்;\n\nஇன்னுயிர்ஆயினும்கொடுக்குவென், இந்நிலத்து\n\nஆற்றல் உடையோர் ஆற்றல் போற்றாது, என்\nஉள்ளம் எள்ளிய மடவோன், தெள்ளிதின்\n\nதுஞ்சு புலி இடறிய சிதடன் போல,\n\nஉய்ந்தனன் பெயர்தலோ அரிதே; மைந்துடைக்\n\nகழைதின் யானைக் கால் அகப் பட்ட\n\nவன்றிணி நீண்முளை போலச், சென்று அவண்\nவருந்தப் பொரேஎன் ஆயின், பொருந்திய\n\nதீது இல் நெஞ்சத்துக் காதல் கொள்ளாப்\n\nபல்லிருங் கூந்தல் மகளிர்\n\nஒல்லா முயக்கிடைக் குழைக, என் தாரே!",
    "meaning": "சோழன் நலங்கிள்ளி சொல்கிறான்.\r\nஎன் நாட்டை விரும்புபவர் மெதுவாக என்னிடம் வந்து, என் கால்களைப் பிடித்து, உன் நாட்டைக் கொடு என்று பிச்சையாகக் கேட்டால் முரசு முழங்கும் என் ஆட்சியையும், வேண்டுமானால் என் உயிரையும் அவருக்கு உரிமை ஆக்குவேன்.\r\nஇந்த நிலத்தில் என் ஆற்றலைப் போற்றாமல், என் உள்ள உரத்தை எள்ளி நகையாடிய மடவோன் தூங்கும் புலிமேல் கால் தடுக்கிய குருடன் போல தப்பிச் செல்லமாட்டான்.\r\nமூங்கிலைத் தின்னும் வலிமை மிக்க யானையின் காலடியில் பட்ட மூங்கில் முளைக்குருத்து போல அவனைப் போரிட்டு நசுக்குவேன்.\r\nஅப்படி நசுக்காவிட்டால்,\r\nஎன் மாலை நெஞ்சில் காதல் இல்லாமல் ஒப்புக்குத் தழுவும் கூந்தல் பகட்டுக்காரியின் தழுவுதலில் குழைவதாகுக."
  },
  {
    "story_id": 74,
    "story_category": "purananooru",
    "story_title": "74. வேந்தனின் உள்ளம்!",
    "url": "https://www.tamilsurangam.in/literatures/ettuthogai/purananooru/purananooru_74.html",
    "information": "பாடியவன்: சேரமான் கணைக்கா லிரும்பொறை\n\nதிணை: பொதுவியல் துறை; முதுமொழிக் காஞ்சி 'தாமே தாங்கிய\n\nதாங்கரும் பையுள்' என்னும் துறைக்குக் காட்டுவர் இளம்பூரணர்",
    "poem": "குழவி இறப்பினும், ஊன்தடி பிறப்பினும்,\n\nஆள் அன்று என்று வாளின் தப்பார்\n\nதொடர்ப்படு ஞமலியின் இடர்ப்படுத்து இரீஇய\n\nகேளல் கேளிர் வேளாண் சிறுபதம்,\n\nமதுகை இன்றி, வயிற்றுத் தீத் தணியத்,\nதாம் இரந்து உண்ணும் அளவை\n\nஈன்ம ரோ, இவ் உலகத் தானே?",
    "meaning": "பிறந்த குழந்தை இறந்தாலும், உணவுப் பிண்டமாகக் குழந்தை பிறந்தாலும் பிறந்தது வீரம் உடையது அன்று என்று என எண்ணி அதனை வீரமுடையதாக ஆக்க அதனை வாளாள் வெட்டி ஈமக்கடன் செய்வது வழக்கம். நானோ சங்கிலியால் கட்டிய நாய் போல் இழுத்துக் கொண்டுவரப்பட்டேன். மேலும் நெஞ்சில் உரம் இல்லாமல் என் வயிற்றுப்பசி அடங்க சிறுபதம்(தண்ணீர்) கேட்டு உண்ணும் நிலைக்கு ஆளானேன். இந்த ஈன நிலையைப் பெறவேண்டுமா?"
  },
  {
    "story_id": 75,
    "story_category": "purananooru",
    "story_title": "75. அரச பாரம்!",
    "url": "https://www.tamilsurangam.in/literatures/ettuthogai/purananooru/purananooru_75.html",
    "information": "பாடியவன்: சோழன் நலங்கிள்ளி\n\nதிணை: பொதுவியல் துறை: பொருண்மொழிக் காஞ்சி",
    "poem": "மூத்தோர் மூத்தோர்க் கூற்றம் உய்த்தெனப்,\n\nபால்தர வந்த பழவிறல் தாயம்\n\nஎய்தினம் ஆயின், எய்தினம் சிறப்பு என\n\nகுடிபுரவு இரக்கும் கூரில் ஆண்மைச்\n\nசிறியோன் பெறின்அது சிறந்தன்று மன்னே!\nமண்டுஅமர்ப் பரிக்கும் மதனுடை நோன்தாள்\n\nவிழுமியோன் பெறுகுவன் ஆயின், தாழ்நீர்\n\nஅறுகய மருங்கின் சிறுகோல் வெண்கிடை\n\nஎன்றூழ் வாடுவறல் போல, நன்றும்\n\nநொய்தால் அம்ம தானே-மையற்று,\nவிசும்புஉற ஓங்கிய வெண்குடை\n\nமுரசுகெழு வேந்தர் அரசுகெழு திருவே.",
    "meaning": "மூத்தோர் இறந்த பின்னர் வழிவழியாகப் பெறும் அரசுப் பேற்றினைச் சிறியோன் பெறின் அது அவனுக்குச் சிறந்தது.\r\nவிழுமியோன் பெறின் அது அவனுக்குக் குளத்து நீரில் மிதக்கும் சோளத்தட்டை வெண்டு போல இலேசானது.\r\nசிறியோன் யார்? – எனக்குச் சிறப்புக் கிடைத்துள்ளது என்று குடிமக்களிடம் புரவு(காப்பு வரி) அதிகமாக வாங்குபவன்.\r\nவிழுமியோன் யார்? – பெரும்போரைத் தாங்கவல்ல வலிமை-முயற்சி உள்ளவன்."
  },
  {
    "story_id": 76,
    "story_category": "purananooru",
    "story_title": "76. அதுதான் புதுமை!",
    "url": "https://www.tamilsurangam.in/literatures/ettuthogai/purananooru/purananooru_76.html",
    "information": "பாடியவர்: இடைக்குன்றூர் கிழார்.\n\nபாடப்பட்டோன் : பாண்டியன் தலையாலங்கானத்துச் செருவென்ற \n\nநெடுஞ்செழியன்.\n\nதிணை :வாகை. துறை: அரச வாகை.",
    "poem": "ஒருவனை ஒருவன் அடுதலும், தொலைதலும்,\n\nபுதுவது அன்று; இவ் உலகத்து இயற்கை;\n\nஇன்றின் ஊங்கோ கேளலம்; திரளரை\n\nமன்ற வேம்பின் மாச்சினை ஒண்தளிர்\n\nநெடுங்கொடி உழிஞைப் பவரொடு மிடைந்து,\nசெறியத் தொடுத்த தேம்பாய் கண்ணி,\n\nஒலியல் மாலையொடு, பொலியச் சூடிப்,\n\nபாடின் தெண்கிணை கறங்கக், காண்தக,\n\nநாடுகெழு திருவிற் பசும்பூட் செழியன்\n\nபீடும் செம்மலும் அறியார் கூடிப்,\nபொருதும் என்று தன்தலை வந்த\n\nபுனைகழல் எழுவர் நல்வலம் அடங்க,\n\nஒருதான் ஆகிப் பொருது, களத்து அடலே!",
    "meaning": "தலையாலங்கானப் போரில் பாண்டியன் நெடுஞ்செழியன் ஏழு அரசர்களை எதிர்த்துப் போரிட்டதைக் கண்ட புலவர் இவ்வாறு பாடுகிறார்.\r\nஒருவனை ஒருவன் தாக்கிப் போரிடுவதும், அப்போது ஒருவனோ அல்லது இருவருமோ மாண்டுபோவதும் இயல்புதான். ஆனால் ஒருவன் ஏழு பேரைத் தாக்கி அழித்தல் புதுமையானது. அதனை இன்று கண்டோம். இதற்கு முன்பு கண்டதில்லை.\r\nபசும்பூண் செழியனின் பெருமையையும் செம்மாப்பையும் அறியாமல் அவனை எதிர்த்துப் போரிடுவோம் என வந்த எழுவரின் கொட்டம் அடங்க வேப்பம்பூவும், உழிஞையும் சேர்த்துத் தலையில் சூடிக்கொண்டு, கிணைப்பறை முழக்கத்துடன் போரிட்டு அழித்தலை இன்றுதான் காண்கிறேன்."
  },
  {
    "story_id": 77,
    "story_category": "purananooru",
    "story_title": "77. யார்? அவன் வாழ்க!",
    "url": "https://www.tamilsurangam.in/literatures/ettuthogai/purananooru/purananooru_77.html",
    "information": "பாடியவர்: இடைக்குன்றூர் கிழார்.\n\nபாடப்பட்டோன்: பாண்டியன் தலையாலங்கானத்துச் செருவென்ற நெடுஞ் \n\nசெழியன்.\n\nதிணை: வாகை. துறை: அரசவாகை.",
    "poem": "கிண்கிணி களைந்த கால் ஓண் கழல்தொட்டுக்,\n\nகுடுமி களைந்த நுதல்வேம்பின் ஒண்தளிர்\n\nநெடுங்கொடி உழிஞைப் பவரொடு மிலைந்து,\n\nகுறுந்தொடி கழித்தகைச் சாபம் பற்றி,\n\nநெடுந்தேர்க் கொடிஞ்சி பொலிய நின்றோன்\nயார்கொல்? வாழ்க, அவன் கண்ணி! தார்பூண்டு,\n\nதாலி களைந்தன்றும் இலனே; பால்விட்டு\n\nஉடன்றுமேல் வந்த வம்ப மள்ளரை\n\nஅழுந்தபற்றி, அகல்விசும்பு ஆர்ப்புஎழக்\n\nமகிழ்ந்தன்றும்,இகழ்ந்தன்றும்,அதனினும் இலனே.",
    "meaning": "இளமையில் காலில் அணியும் கிண்கிணியை நீக்கிவிட்டு வீரக்கழல் அணிந்திருக்கிறான்.\r\nமுடி நீக்கி மொட்டை அடித்த தலையில் குடிக்குரிய வேம்பையும், போருக்கு உரிய உழிஞையையும் அணிந்திருக்கிறான்.\r\nகையில் குழந்தை அணியும் குறுவளையலை நீக்கிவிட்டு வில்லைப் பிடித்துள்ளான்.\r\nதேரின் மேல் பொலிவுடன் நிற்கிறான்.\r\nஇவன் யார்? அவன் தலையில் புணைந்துள்ள தழைப்பூக்கள் வாழ்க.\r\nஇளமையில் குழந்தைகள் அணியும் தாலி இவன் கழுத்திலிருந்து இன்னும் களையப்படவில்லை.\r\nபால் பருகுவதை விட்டுவிட்டு உணவு உண்டிருக்கிறான்.\r\nஅவ்வப்போது, ஆங்காங்கே வந்து தாக்கும் புதிய போராளிகளைக் கண்டு வியக்கவும் இல்லை. அவர்களை இழிவாகக் கருதவும் இல்லை. அவர்களை இறுக்கிப் பிடித்து வானில் ஒலி எழும்ப நிலத்தில் போட்டுத் தான் அழித்தது பற்றித் தனக்குள் மகிழ்ச்சி கொள்ளவும் இல்லை. பெருமையாகப் பேசிக்கொண்டதும் இல்லை."
  },
  {
    "story_id": 78,
    "story_category": "purananooru",
    "story_title": "78. அவர் ஊர் சென்று அழித்தவன்!",
    "url": "https://www.tamilsurangam.in/literatures/ettuthogai/purananooru/purananooru_78.html",
    "information": "பாடியவர்: இடைக்குன்றூர் கிழார்.\n\nபாடப்பட்டோன். பாண்டியன் தலையாலங்கானத்துச் செருவென்ற நெடுஞ்செழியன்.\n\nதிணை:வாகை. துறை: அரசவாகை.",
    "poem": "வணங்கு தொடைப் பொலிந்த வலிகெழுநோன்தாள்,\n\nஅணங்குஅருங் கடுந்திறல் என்ஐ முணங்கு நிமிர்ந்து,\n\nஅளைச்செறி உழுவை இரைக்குவந் தன்ன\n\nமலைப்பரும் அகலம் மதியார், சிலைத்தெழுந்து,\n\nவிழுமியம், பெரியம், யாமே; நம்மிற்\nபொருநனும் இளையன்; கொண்டியும் பெரிது என,\n\nஎள்ளி வந்த வம்ப மள்ளர்\n\nபுல்லென் கண்ணர்; புறத்திற் பெயர,\n\nஈண்டுஅவர் அடுதலும் ஒல்லான்; ஆண்டுஅவர்\n\nமாண்இழை மகளிர் நாணினர் கழியத்,\nதந்தை தம்மூர் ஆங்கண்,\n\nதெண்கிணை கறங்கச்சென்று, ஆண்டு அட்டனனே.",
    "meaning": "என் தலைவன் வலிமை தாளினை (காலடி) உடையவன். அந்த அடி மன்னர் வணங்கி அணிவித்த மாலைகளால் பொலிவு பெற்றது. பகைவர் நடுங்கும் பாங்கினைக் கொண்டது.\r\nகுகையில் இருக்கும் புலி முணங்கு நிமிர்ந்து (சோம்பல் முரித்துக்கொண்டு) இரைக்குப் புறப்பட்டது போலப் போருக்குப் புறப்பட்டுள்ளான்.\r\nபிறர் எதிர்த்துப் போரிட முடியாத அவனது நெஞ்சுரத்தை மதிக்காமல், வீர முழக்கம் செய்துகொண்டு எழுந்து ‘யாமே சிறந்தவர், பெரியவர், நம்மோடு இளையன் போரிட வந்துள்ளான், நமக்கு இன்று நல்ல கொண்டி(வேட்டை)’ என்று சொல்லிக்கொண்டு புதிய போராளிகள் புறப்பட்டுள்ளனர். அவர்கள் அற்பக் கணக்கு போட்டுள்ளனர்.\r\nஅவர்களை இவன் புறமுதுகிட்டு ஓடச் செய்வான். இங்கு அவர்களை அழிப்பது மட்டுமல்லாது அவர்களின் நாட்டிற்கே துரத்திச் சென்று அங்குள்ள அவர்களது மகளிர் நாணுமாறு அழித்தான். தன் கிணைப்பறை முழக்கத்துடன் அவர்களை அழித்தான்."
  },
  {
    "story_id": 79,
    "story_category": "purananooru",
    "story_title": "79. பகலோ சிறிது!",
    "url": "https://www.tamilsurangam.in/literatures/ettuthogai/purananooru/purananooru_79.html",
    "information": "பாடியவர்: இடைக்குன்றூர் கிழார்.\n\nபாடப்பட்டோன்: பாண்டியன் தலையாலங்கானத்துச் செருவென்ற நெடுஞ்செழியன்.\n\nதிணை: வாகை.\n\nதுறை; அரசவாகை.",
    "poem": "மூதூர் வாயில் பனிக் கயம் மண்ணி,\n\nமன்ற வேம்பின் ஒண்குழை மிலைந்து,\n\nதெண்கிணை முன்னர்க் களிற்றின் இயலி,\n\nவெம்போர்ச் செழியனும் வந்தனன்; எதிர்ந்த\n\nவம்ப மள்ளரோ பலரே;\nஎஞ்சுவர் கொல்லோ, பகல்தவச் சிறிதே?",
    "meaning": "மதுரை மூதூர் குளத்தில் நீராடிய பின்னர், (தன் குடிக்கு உரிய அடையாளப் பூவாகிய) வேப்பம்பூக் குழையைத் தலையில் சூடிக்கொண்டு, கிணைப்பறை பின்தொடர்து முழங்கிக்கொண்டு வர, செழியன் போர்க்களத்துக்கு வந்திருக்கிறான். வம்புக்கு எதிர்த்து நிற்கும் போர்மறவர்ளோ பலர். போரிடும் பகல் காலமோ சிறியது. இன்றைய போரில் சிலர் செழியனால் கொல்லப்படாமல் மிஞ்சிவிடுவார்களோ?"
  },
  {
    "story_id": 80,
    "story_category": "purananooru",
    "story_title": "80. காணாய் இதனை!",
    "url": "https://www.tamilsurangam.in/literatures/ettuthogai/purananooru/purananooru_80.html",
    "information": "பாடியவர்: சாத்தந்தையார்.\n\nபாடப்பட்டோன்: சோழன் போர்வைக்கோப் பெருநற்கிள்ளி.\n\nதிணை: தும்பை. துறை: எருமை மறம்.",
    "poem": "இன்கடுங் கள்ளின் ஆமூர் ஆங்கண்,\n\nமைந்துடைமல்லன் மதவலி முருக்கி,\n\nஒருகால் மார்பொதுங் கின்றே; ஒருகால்\n\nவருதார் தாங்கிப் பின்னெதுங் கின்றே;\n\nநல்கினும் நல்கான் ஆயினும், வெல்போர்ப்\nபோர் அருந் தித்தன் காண்கதில் அம்ம-\n\nபசித்துப் பணைமுயலும் யானை போல,\n\nஇருதலை ஒசிய எற்றிக்,\n\nகளம்புகும் மல்லன் கடந்துஅடு நிலையே.",
    "meaning": "மல்லன் உடல் மதமதப்பு (திமிர்) மிக்கவன். இவனும் போர்வைக் கோப்பெருநற்கிள்ளியும் மோதிக்கொண்டனர். மற்போர் நிகழ்ந்தது. போரிடும்போது கிள்ளியின் ஒருகால் மார்போடு மோதி மண்டியிட்டிருந்தது. மற்றொரு கால் பின்னிருந்து தாக்கும் படையை உதைத்து முறியடித்துக்கொண்டிருந்தது. பசியால் தென்னை மட்டை இரண்டு பக்கமும் வளையும்படி முறித்து இழுக்கும் யானை போலக் கிள்ளி போரிட்டுக்கொண்டிருந்தான். இதனைத் தித்தன் காண்பானாக என்கிறார் புலவர். (கிள்ளியின் வலிமையைத் தித்தன் உணராதிருந்தான் என்பது புலவர் கூற்றால் தெரியவருகிறது)"
  },
  {
    "story_id": 81,
    "story_category": "purananooru",
    "story_title": "81. யார்கொல் அளியர்?",
    "url": "https://www.tamilsurangam.in/literatures/ettuthogai/purananooru/purananooru_81.html",
    "information": "பாடியவர்: சாத்தந்தையார்\n\nபாடப்பட்டோன்: சோழன் போர்வைக்கோப் பெருநற்கிள்ளி\n\nதிணை:வாகை துறை: அரசவாகை",
    "poem": "ஆர்ப்பு எழு கடலினும் பெரிது; அவன் களிறே\n\nகார்ப்பெயல் உருமின் முழங்கல் ஆனாவே;\n\nயார்கொல் அளியர் தாமே ஆர்; நார்ச்\n\nசெறியத் தொடுத்த கண்ணிக்\n\nகவிகை மள்ளன் கைப்பட் டோரே?",
    "meaning": "கிள்ளி ஆத்திப்பூ மாலை அணிந்திருக்கிறான். வில்லை வளைத்துக்கொண்டு கவிந்த கையுடன் காணப்படுகிறான். அவனது படை ஆர்த்து எழுவது கடலைக் கட்டிலும் பெரிதாக உள்ளது. அவன் களிற்றின் முழக்கம் இடியோசையைக் காட்டிலும் பெரிதாகித் தாங்க முடியவில்லை. இந்த நிலையில் அவன் கைக்குள் அகப்பட்டவர், இரக்கம் கொள்ளத்தக்கவர் யாராக இருக்கக்கூடும்?"
  },
  {
    "story_id": 82,
    "story_category": "purananooru",
    "story_title": "82. ஊசி வேகமும் போர் வேகமும்!",
    "url": "https://www.tamilsurangam.in/literatures/ettuthogai/purananooru/purananooru_82.html",
    "information": "பாடியவர் :சாத்தந்தையார்.\n\nபாடப்பட்டோன்: சோழன் போர்வைக்கோப் பெருநற்கிள்ளி.\n\nதிணை: வாகை. துறை: அரசவாகை.",
    "poem": "சாறுதலைக் கொண்டெனப், பெண்ணீற்றுற்றெனப்\n\nபட்ட மாரி ஞான்ற ஞாயிற்றுக்,\n\nகட்டில் நிணக்கும் இழிசினன் கையது\n\nபோழ்தூண்டு ஊசியின் விரைந்தன்று மாதோ;\n\nஊர்கொள வந்த பொருநனொடு,\nஆர்புனை தெரியல் நெடுந்தகை போரே!",
    "meaning": "ஊரைக் கைப்பற்ற வந்த போராளியோடு ஆத்திமாலை சூடிக்கொண்டு கிள்ளி போரிட்டான். அப்போது அவன் கை விரைந்து செயல்பட்டது.\r\nஊரில் திருவிழா.\r\nமனைவி மகனைப் பெற்றுக்கொண்டிருக்கிறாள்.\r\nமழை பொழிந்துகொண்டிருக்கிறது.\r\nபொழுது இறங்கி இருண்டுகொண்டிருக்கிறது.\r\nஇந்தப் பரபரப்பான சூழலில் மனைவிக்காகக் கட்டில் பின்னுபவன் கை விரைந்து செயல்படுவது போல, கிள்ளியின் கை போரில் செயல்பட்டது."
  },
  {
    "story_id": 83,
    "story_category": "purananooru",
    "story_title": "83. இருபாற்பட்ட ஊர்!",
    "url": "https://www.tamilsurangam.in/literatures/ettuthogai/purananooru/purananooru_83.html",
    "information": "பாடியவர்: பெருங்கோழி நாய்கண் மகள் \n\nநக்கண்ணையார்.\n\nபாடப்பட்டோன்: சோழன் போர்வைக்கோப் பெருநற்கிள்ளி.\n\nதிணை: கைக்கிளை. துறை: பழிச்சுதல்.",
    "poem": "அடிபுனை தொடுகழல், மையணல் காளைக்குஎன்\n\nதொடிகழித் திடுதல்யான் யாய்அஞ் சுவலே;\n\nஅடுதோள் முயங்கல் அவைநா ணுவலே;\n\nஎன்போற் பெருவிதுப் புறுக; என்றும்\n\nஒருபால் படாஅது ஆகி\nஇருபாற் பட்ட இம் மையல் ஊரே!",
    "meaning": "ஊர் இரண்டுபட்டுக் கிடக்கிறது. (உறையூர் மக்களில் ஒரு சாரார் போர்வைக் கோப்பெருநற்கிள்ளி ஆளவேண்டும் என நினைக்கின்றனர். மற்றொரு சாரார் ஆளும் தித்தன் ஆட்சியை விரும்புகின்றனர்)\r\nகிள்ளி காலடியில் வீரக்கழல் அணிந்துள்ளான். அவனுக்கு கருந்தாடி இப்போதுதான் அரும்புகிறது. அவனைப் பெறும் ஆசையால் என் வளையல் கழன்று நழுவுகிறது. இப்படிக் கழன்றோடுவதை என் தாய் பார்த்துவிடக் கூடாதே என்று நான் அஞ்சுகிறேன்.\r\n(இப்படிக் கழலாமல் இருக்க நான் அவன் தோளைத் தழுவிவிடலாம்). ஆனால் ஊரவையில் அதனைச் செய்ய என் நாணம் தடுக்கிறது.\r\nஇப்படி என் மனம் விதுப்புறுகிறது (துடிதுடித்துத் தடுமாறுகிறது).\r\nஎன்னைப் போல இந்த ஊரும் (அவன் ஆட்சியா, இவன் ஆட்சியா என்று) தடுமாறட்டும்.\r\nஆட்சித் தடுமாற்றம் பற்றிய செய்தி இப்பாடலில் முதன்மையாக உள்ளமையால் அகப்பொருளில் இணைக்கப்படாமல் புறப்பொருளில் இணைக்கப்பட்டுள்ளது."
  },
  {
    "story_id": 84,
    "story_category": "purananooru",
    "story_title": "84. புற்கையும் பெருந்தோளும்!",
    "url": "https://www.tamilsurangam.in/literatures/ettuthogai/purananooru/purananooru_84.html",
    "information": "பாடியவர்: பெருங்கோழி நாய்கன் மகள் \n\nநக்கண்ணையார்.\n\nபாடப்பட்டோன் : சோழன் போர்வைக்கோப் பெருநற்கிள்ளி.\n\nதிணை: கைக்கிளை. துறை: பழிச்சுதல்.",
    "poem": "என், புற்கை யுண்டும் பெருந்தோ ளன்னே;\n\nயாமே, புறஞ்சிறை இருந்தும் பொன்னன் னம்மே\n\nபோறெதிர்ந்து என்  போர்க்களம் புகினே,\n\nகல்லென் பேரூர் விழவுடை ஆங்கண்,\n\nஏமுற்றுக் கழிந்த மள்ளர்க்கு\nஉமணர் வெரூஉம் துறையன் னன்னே!",
    "meaning": "என் தலைவன் புல் தரும் (சைவ) உணவை உண்டாலும் பருத்த தோளை உடையவனாக இருக்கிறான். நான் வெளி உலகில் திரிந்தாலும் பசப்பு ஊறும் மேனியோடு பொன்னிறம் கொண்டவளாக இருக்கிறேன். என் தலைவன் போர்க்களம் புகுந்தால் அவனை எதிர்க்கும் மள்ளர்களுக்கு உப்பு விற்கச் செல்லும் உமணர்களுக்கு எறவேண்டி வரும் வெறுக்கத் தக்க மேட்டுத்துறை போன்றவனாக இருக்கிறான்.\r\nமள்ளர் – (மறவர்) – வெல்வோம் என்று ஊரில் விழாக் கொண்டாடிவிட்டு வரும் மள்ளர். இவர்கள் எதிர்கொள்ள முடியாத துறை போன்றவன் கிள்ளி."
  },
  {
    "story_id": 85,
    "story_category": "purananooru",
    "story_title": "85. யான் கண்டனன்!",
    "url": "https://www.tamilsurangam.in/literatures/ettuthogai/purananooru/purananooru_85.html",
    "information": "பாடியவர்: பெருங்கோழி நாய்கன் மகள் \n\nநக்கண்ணையார்.\n\nபாடப்பட்டோன்: சோழன் போர்வைக்கோப் பெருநற்கிள்ளி.\n\nதிணை: கைக்கிளை துறை: பழிச்சுதல்.",
    "poem": "என்னைக்கு ஊர் இது அன்மை யானும்,\n\nஎன்னைக்கு நாடு இது அன்மை யானும்,\n\nஆடுஆடு என்ப, ஒருசா ரோரே;\n\nஆடன்று என்ப, ஒருசா ரோரே;\n\nநல்ல,பல்லோர் இருநன் மொழியே;\nஅஞ்சிலம்பு ஒலிப்ப ஓடி, எம்இல்,\n\nமுழா அரைப் போந்தை பொருந்தி நின்று,\n\nயான்கண் டனன் அவன் ஆடா குதலே.",
    "meaning": "என் தலைவன் போர் புரிகிறான். அது அவன் ஊர் அன்று. அவன் நாடும் அன்று. எனவே ஒரு சாரார் அவன் வெற்றி பெற்றான் என்கின்றனர். மற்றொரு சாரார் வெற்றி இல்லை என்கின்றனர். இப்படி இவர்கள் சொல்வது நல்லதாகப் போய்விட்டது. அதனால் நானே என் சிலம்பு ஒலிக்க ஓடி நே ரில் சென்று பனை மரத்து அடிவேர்ப் பகுதியில் நின்றுகொண்டு பார்த்தேன். அவன் கண்டது வெற்றியே."
  },
  {
    "story_id": 86,
    "story_category": "purananooru",
    "story_title": "86. கல்லளை போல வயிறு!",
    "url": "https://www.tamilsurangam.in/literatures/ettuthogai/purananooru/purananooru_86.html",
    "information": "பாடியவர்: காவற் பெண்டு காதற்பெண்டு \n\nஎனவும் பாடம். பாடப்பட்டோன்\n\nதிணை: வாகை துறை: ஏறாண் முல்லை",
    "poem": "சிற்றில் நற்றூண் பற்றி, நின்மகன்\n\nயாண்டு உளன் ஆயினும் அறியேன்; ஓரும்\n\nபுலி சேர்ந்து போகிய கல்அளை போல,\n\nஈன்ற வயிறோ இதுவே;\n\nதோன்றுவன் மாதோ, போர்க்களத் தானே!",
    "meaning": "என் வீட்டில் உள்ள நல்ல தூணைப் பற்றிக்கொண்டு நின்று “உன் மகன் எங்கு இருக்கிறான்” என வினவுகிறாய். அவன் எங்கு இருக்கிறானோ எனக்குத் தெரியாது. புலி வெளியேறியுள்ள கல்லுக்குகை போல அவனைப் பெற்றெடுத்த வயிறுதான் இது. அவன் தானாகவே போர்க்களத்தில் தோன்றுவான். (நீங்கள் அவனை அழைக்க வேண்டியது இல்லை)."
  },
  {
    "story_id": 87,
    "story_category": "purananooru",
    "story_title": "87. எம்முளும் உளன்!",
    "url": "https://www.tamilsurangam.in/literatures/ettuthogai/purananooru/purananooru_87.html",
    "information": "பாடியவர்: அவ்வையார்.\n\nபாடப்பட்டோன் :அதியமான் நெடுமானஞ்சி.\n\nதிணை; தும்பை. துறை; தானை மறம்.",
    "poem": "களம்புகல் ஓம்புமின், தெவ்விர்! போர் எதிர்ந்து,\n\nஎம்முளும் உளன்ஒரு பொருநன்; வைகல்\n\nஎண் தேர் செய்யும் தச்சன்\n\nதிங்கள் வலித்த கால்அன் னோனே.",
    "meaning": "அரசன் அதியமானின் பகைவர்களை புலவர் ஔவையார் அச்சுறுத்தும் பாடல் இது.\r\nஒவ்வொரு நாளும் எட்டுத் தேர்களை முழுமையாகச் செய்யும் ஆற்றல் மிக்க தச்சன் ஒருவன் தேர்க்கால் (தேர்ச்சக்கரம்) ஒன்றுக்கு மட்டும் ஒரு மாத காலம் செலவிட்டு முயன்று செய்த தேர் பெற்றிருக்கும் வலிமை போல வல்லமை மிக்க ஒரு போராளி எங்களிடமும் இருக்கிறான்.\r\nஎனவே, பகைவர்களே! அவனை எதிர்த்துப் போர்களம் புகுவதைத் தவிர்த்துவிடுங்கள்."
  },
  {
    "story_id": 88,
    "story_category": "purananooru",
    "story_title": "88. எவருஞ் சொல்லாதீர்!",
    "url": "https://www.tamilsurangam.in/literatures/ettuthogai/purananooru/purananooru_88.html",
    "information": "பாடியவர்: அவ்வையார்.\n\nபாடப்பட்டோன் :அதியமான் நெடுமானஞ்சி.\n\nதிணை; தும்பை. துறை; தானை மறம்.",
    "poem": "யாவிர் அயினும், கூழை தார்கொண்டு\n\nயாம்பொருதும் என்றல் ஓம்புமின் ஓன்ங்குதிறல்;\n\nஓளிறுஇலங்கு நெடுவேல் மழவர் பெருமகன்,\n\nகதிர்விடு நுண்பூண் அம்பகட்டு மார்பின்\n\nவிழ்வுத்தோள் என்னையைக் காணா ஊங்கே.",
    "meaning": "88\r\nநீவிர் யாராக இருந்தால் என்ன? உங்களைப் பின் தொடர்ந்து வரும் கூழைப்படையை வைத்துக்கொண்டு போரிட்டு வெல்வோம் என்று முனைவதை விட்டுவிடுங்கள்.\r\nஎன் தலைவன்,\r\nஒளிரும் உயர்ந்த வேல்மழவர் (மறவர்) பின்னணி கொண்ட பெருமகன்.\r\nமுழவு போன்ற மார்பினைக் கொண்டவன்.\r\nமுழவு - விழாக்காலத்தில் நன்முழக்கத்துக்குப் பயன்படும் முழவு.  \r\nமார்பு – ஒளி வீசும் அணிகலன் பூண்ட மார்பு."
  },
  {
    "story_id": 89,
    "story_category": "purananooru",
    "story_title": "89. என்னையும் உளனே!",
    "url": "https://www.tamilsurangam.in/literatures/ettuthogai/purananooru/purananooru_89.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : தும்பை. துறை: தானை மறம்.",
    "poem": "இழை யணிப் பொலிந்த ஏந்துகோட் டல்குல்,\n\nமடவரல், உண்கண், வாள்நதல், விறலி!\n\nபொருநரும் உளரோ, நும் அகன்றலை நாட்டு? என,\n\nவினவல் ஆனாப் பொருபடை வேந்தே!\n\nஎறிகோல் அஞ்சா அரவின் அன்ன\nசிறுவன் மள்ளரும் உளரே; அதாஅன்று\n\nபொதுவில் தூங்கும் விசியுறு தண்ணுமை\n\nவளி பொரு தெண்கண் கேட்பின்,\n\nஅது போர்! என்னும் என்னையும் உளனே!",
    "meaning": "அதியமான் நாட்டின் மீது படையெடுக்க எண்ணிய அரசன் வினாவுதலுக்குப் புலவர் ஔவையார் விடை தருகிறார்.\r\nஅணிகலன்களால் அழகு செய்யப்பட்டுப் பருமனாக விளங்கும் அல்குலை (பின் இடுப்பை) உடைய பெண்ணே!\r\nமை தீட்டப்பட்ட கண்ணையும், ஒளிரும் நுதல்முகத்தையும் உடைய விறலியே!\r\n‘உன் நாட்டில் என்னை எதிர்த்துப் போரிடத் தக்க போராளிகளும் உள்ளனரோ?’ என்று வேந்தே, நீ கேட்கிறாய்.\r\nஅடிக்கும் குச்சிக்கு அஞ்சாத பாம்பு போலச் சிறிய, பெரிய மறவர்களும் உள்ளனர்.\r\nமன்றத்தில் தொங்கிக்கொண்டிருக்கும் போர்த்தண்ணுமையில் (போர்முரசு) காற்று மோதுவதால் உண்டாகும் சிறிய ஒலியைக் கேட்டால் அதனைப் போர் எனக் கருதி எழும் என் தலைவனும் இருக்கிறான்."
  },
  {
    "story_id": 90,
    "story_category": "purananooru",
    "story_title": "90. புலியும் மானினமும்!",
    "url": "https://www.tamilsurangam.in/literatures/ettuthogai/purananooru/purananooru_90.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : தும்பை. துறை: தானை மறம்.",
    "poem": "உடைவளை கடுப்ப மலர்ந்த காந்தள்\n\nஅடைமல்கு குளவியொடு கமழும் சாரல்\n\nமறப்புலி உடலின், மான்கணம் உளவோ?\n\nமருளின விசும்பின் மாதிரத்து ஈண்டிய\n\nஇருளும் உண்டோ, ஞாயிறு சினவின்?\nஅச்சொடு தாக்கிப் பாருற்று இயங்கிய\n\nபண்டச் சாகாட்டு ஆழ்ச்சி சொல்லிய,\n\nவிரிமணல் ஞெமரக், கல்பக, நடக்கும்\n\nபெருமிதப் பகட்டுக்குத் துறையும் உண்டோ?\n\nஎழுமரம் கடுக்கும் தாள்தோய் தடக்கை\nவழுவில் வன்கை, மழவர் பெரும!\n\nஇருநில மண் கொண்டு சிலைக்கும்\n\nபொருநரும் உளரோ, நீ களம் புகினே?",
    "meaning": "உடைந்த வளையல் போல மலர்ந்திருக்கும் காந்தள் மலரும், இலை மலிந்த குளவி மலரும் மணம் கமழும் மலைச்சாரலில், புலி சீறின் மான் கூட்டம் நிற்குமா?\r\n    மயக்கம் தரும் வானத்துத் திசைகளில், ஞாயிறு காய்ந்தால் இருளும் உண்டோ?\r\n    வரிமணல் கிழியும்படியும், தடுக்கும் கல் நொறுங்கும்படியும், அச்சு தாங்கும் அளவுக்குப் பண்டப் பாரம் ஏற்றிய வண்டியை இழுத்துச் செல்லும் பெருமிதக் காளைக்குக் கடக்கமுடியாத நிலப்பகுதியும் உண்டோ?\r\nகோட்டைக் கதவின் தாழ்ப்பாள் போன்றதும், முழந்தாள் வரை நீண்டிருப்பதுமான குறை இல்லாத, வலிமை மிக்க கைகளை உடைய மழவர் பெருமானே!\r\n    நீ போர்க்களம் புகுந்தால் உன் பெருநில மண்ணைக் கைப்பற்றி முழங்கவல்ல போராளிகளும் உள்ளனரோ?\r\nஇல்லை."
  },
  {
    "story_id": 91,
    "story_category": "purananooru",
    "story_title": "91. எமக்கு ஈத்தனையே!",
    "url": "https://www.tamilsurangam.in/literatures/ettuthogai/purananooru/purananooru_91.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : தும்பை. துறை: வாழ்த்தியல்.",
    "poem": "வலம்படு வாய்வாள் ஏந்தி, ஒன்னார்\n\nகளம்படக் கடந்த கழல்தொடி தடக்கை,\n\nஆர்கலி நறவின், அதியர் கோமான்\n\nபோர்அடு திருவின் பொலந்தார் அஞ்சி!\n\nபால் புரை பிறைநுதல் பொலிந்த சென்னி\nநீல மணிமிடற்று ஒருவன் போல\n\nமன்னுக, பெரும! நீயே தொன்னிலைப்\n\nபெருமலை விடரகத்து அருமிசை கொண்ட\n\nசிறியிலை நெல்லித் தீங்கனி குறியாது,\n\nஆதல் நின்னகத்து அடக்கிச்,\nசாதல் நீங்க, எமக்கு ஈத்தனையே.",
    "meaning": "வெற்றிவாள் ஏந்தி பகைவர் போர்க்களத்திலையே மடியும்படி வென்ற வீரக்கழல் அணிந்தவன் அதியர் கோமான். அதியர் களிப்புக்காக நறவுக் கள்ளை உண்பவர்கள். இவன் போரிலே வென்ற திருவினைப் பொன்மாலையாக்கி அணிந்திருப்பவன். ‘அஞ்சி’ என்னும் பெயர் கொண்டவன்.\r\nசிவபெருமான் பால் போன்ற வெண்ணிற நெற்றியைக் கொண்டவன். நீலமணி நிறம் கொண்ட தொண்டையை உடையவன்.\r\nபெருமானே, நீ இந்தச் சிவபெருமான் போல நிலைபெற்று வாழ்வாயாக!\r\nதொன்றுதொட்டுப் பெருமலை வெடிப்பு ஒன்றில் பெறுவதற்கு அரிதாக, ‘சிறியிலை நெல்லி’ப் பழம் ஒன்றை, உண்டால் சாகாமல் நீண்டநாள் வாழக்கூடிய அதன் தன்மையை உன் மனத்திலேயே வைத்துப் பூட்டிக்கொண்டு, நான் சாகாமல் நீண்டநாள் வாழவேண்டும் என்று எண்ணி என்னை உண்ணச் செய்தாயே. (அதனால் நீ சிவபெருமானைப் போல வாழ்க)."
  },
  {
    "story_id": 92,
    "story_category": "purananooru",
    "story_title": "92. மழலையும் பெருமையும்!",
    "url": "https://www.tamilsurangam.in/literatures/ettuthogai/purananooru/purananooru_92.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : தும்பை. துறை: இயன் மொழி.",
    "poem": "யாழொடும் கொள்ளா; பொழுதொடும் புணரா;\n\nபொருள்அறி வாரா; ஆயினும், தந்தையர்க்கு\n\nஅருள்வந் தனவால், புதல்வர்தம் மழலை;\n\nஎன்வாய்ச் சொல்லும் அன்ன; ஒன்னார்\n\nகடி மதில் அரண்பல கடந்து\nநெடுமான் அஞ்சி! நீ அருளல் மாறே.",
    "meaning": "பகைவர் அரண்கள் பலவற்றை வென்ற நெடுமான் அஞ்சி!\r\nகுழந்தையின் மழலைச்சொல் யாழிசை போல இனிமையாக இல்லை. காலநேரத்துக்கும் பொருந்தவில்லை. என்ன சொல்கிறது என்று புலப்படவும் இல்லை. எனினும் அந்த மழலை தந்தையின் அருளைப் பெற்றுவிடுகிறது. அதுபோல என் பாடல்களும் உன் அருளைப் பெற்றுவிடுகின்றன"
  },
  {
    "story_id": 93,
    "story_category": "purananooru",
    "story_title": "93. பெருந்தகை புண்பட்டாய்!",
    "url": "https://www.tamilsurangam.in/literatures/ettuthogai/purananooru/purananooru_93.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : வாகை. துறை: அரச வாகை.",
    "poem": "திண் பிணி முரசம் இழுமென முழங்கச்\n\nசென்று அமர் கடத்தல் யாவது? வந்தோர்\n\nதார்தாங் குதலும் ஆற்றார், வெடிபட்டு,\n\nஓடல் மரீஇய பீடுஇல் மன்னர்\n\nநோய்ப்பால் விளிந்த யாக்கை தழீஇக்,\nகாதல் மறந்து, அவர் தீதுமருங் கறுமார்\n\nஅறம்புரி கொள்கை நான்மறை முதல்வர்\n\nதிறம்புரி பசும்புல் பரப்பினர் கிடப்பி,\n\nமறம் கந்து ஆக நல்லமர் வீழ்ந்த\n\nநீழ் கழல் மறவர் செல்வுழிச் செல்க! என\nவாள்போழ்ந்து அடக்கலும் உய்ந்தனர் மாதோ;\n\nவரிஞிமிறு ஆர்க்கும் வாய்புகு கடாஅத்து\n\nஅண்ணல் யானை அடுகளத் தொழிய,\n\nஅருஞ்சமம் ததைய நூறி, நீ\n\nபெருந் தகை! விழுப்புண் பட்ட மாறே.",
    "meaning": "உன்னை எதிர்த்துப் போரிட்டு மாண்ட மன்னர், தப்பி ஓடிப்போனவர் பிழைத்திருந்து நோய்வாய்ப் பட்டு இறந்து ‘மறநெறி துணையாகப் போரில் மாண்டவர் சென்ற இடம் செல்க’ என்று அவரது உடலை வாளால் பிளந்து, நான்மறைப் பார்ப்பார் இட்ட பசும்புல்லில் வைத்து அடக்கம் செய்வதிலிருந்து தப்பித்துக்கொண்டனர். நீ பெருந்தகை. விழுப்புண் பட்டு மீண்டிருக்கிறாய்."
  },
  {
    "story_id": 94,
    "story_category": "purananooru",
    "story_title": "94. சிறுபிள்ளை பெருங்களிறு!",
    "url": "https://www.tamilsurangam.in/literatures/ettuthogai/purananooru/purananooru_94.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : வாகை. துறை: அரச வாகை.",
    "poem": "ஊர்க்குறு மாக்கள் வெண்கோடு கழாஅலின்,\n\nநீர்த்துறை படியும் பெருங்களிறு போல\n\nஇனியை, பெரும ! எமக்கே ; மற்றதன்\n\nதுன்னருங் கடாஅம் போல\n\nஇன்னாய், பெரும ! நின் ஒன்னா தோர்க்கே.",
    "meaning": "பெரும! நீ, நீர்த்துறையில் படிந்திருக்கும் யானை அதன்மீது ஊர்ந்துவந்து அதன் கொம்புகளைக் கழுவும் மக்களுக்கு அடங்கிக் கிடப்பது போல எம்போன்ற பாணர்க்கும் புலவர்க்கும் இனிமை தருபவன். உன் பகைவர்க்கு அந்த யானையின் மதநீர் போலக் கொடுமையானவன்."
  },
  {
    "story_id": 95,
    "story_category": "purananooru",
    "story_title": "95. புதியதும் உடைந்ததும்!",
    "url": "https://www.tamilsurangam.in/literatures/ettuthogai/purananooru/purananooru_95.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : பாடாண். துறை: வாண் மங்கலம்,",
    "poem": "இவ்வே, பீலி அணிந்து, மாலை சூட்டிக்\n\nகண்திரள் நோன்காழ் திருத்தி, நெய் அணிந்து,\n\nகடியுடை வியன்நக ரவ்வே : அவ்வே,\n\nபகைவர்க் குத்திக், கோடுநுதி சிதைந்து,\n\nகொல்துறைக் குற்றில மாதோ ; என்றும்\nஉண் டாயின் பதம் கொடுத்து,\n\nஇல் லாயின் உடன் உண்ணும்,\n\nஇல்லோர் ஒக்கல் தலைவன்,\n\nஅண்ணல்எம் கோமான், வைந் நுதி வேலே.",
    "meaning": "இங்கு உன் போர்ப்படைக் கருவிகள் பாதுகாப்பாகப் படைக்கொட்டிலில் மயில்பீலி அணிவித்து, மாலை சூட்டப்பெற்று, கூர்முனை திருத்தம் செய்யப்பட்டு, அதில் துருப் பிடிக்காமல் இருக்க நெய் பூசப்பட்டு அழகாக வைக்கப்பட்டுள்ளன.\r\n    அங்கு, என் தலைவன் பயன்படுத்திய வேல்கள் பகைவரைக் குத்தி, நுனி ஒடிந்தும் மழுங்கியும் சிதைந்து, செப்பம் செய்வதற்காகக் கொல்லன் உலைக்களத்தில் கிடக்கின்றன.\r\n    (உன்னிடம் படை இருக்கிறது. வீரர்களின் பயிற்சி இல்லை)\r\n    (என் தலைவனிடம் பயிற்சி பெற்ற வீரர்கள் வீரர்கள் மிகுதி)\r\n    என் தலைவன் பொருள் இல்லாதவர்களுக்கு உறவுக்காரன். தன்னிடம் பொருள் இருக்கும்போது அதன் பயனைப் பிறருக்குக் கொடுத்துவிடுவான். தன்னிடம் இல்லாதபோது அவர்களோடு பங்கிட்டுக்கொண்டு உண்பான்."
  },
  {
    "story_id": 96,
    "story_category": "purananooru",
    "story_title": "96. அவன் செல்லும் ஊர்!",
    "url": "https://www.tamilsurangam.in/literatures/ettuthogai/purananooru/purananooru_96.html",
    "information": "பாடியவர்: அவ்வையார்.\n\nபாடப்பட்டோன்: அதியமான் மகன் பொகுட்டெழினி.\n\nதிணை : பாடாண். துறை: இயன் மொழி.",
    "poem": "அலர்பூந் தும்பை அம்பகட்டு மார்பின்,\n\nதிரண்டுநீடு தடக்கை, என்னை இளையோற்கு\n\nஇரண்டு எழுந் தனவால், பகையே; ஒன்றே,\n\nபூப்போல் உண்கண் பசந்து, தோள் நுணுகி,\n\nநோக்கிய மகளிர்ப் பிணித்தன்று; ஒன்றே,\nவிழவு இன்று ஆயினும், படு பதம் பிழை யாது,\n\nமைஊன் மொசித்த ஒக்கலொடு, துறை நீர்க்\n\nகைமான் கொள்ளு மோ? என\n\nஉறையுள் முனியும், அவன் செல்லும் ஊரே.",
    "meaning": "என் தலைவனின் (அதியமான் நெடுமான் அஞ்சியின்) இளையோன் (மகன்) (மண் கொள்ளும் போருக்கு அடையானமான) தும்பைப் பூவைச் சூடியவுடன் இரண்டு வகையான பகை உண்டாகிவிட்டது.\r\nஒன்று, அவனைப் பார்த்த பெண்களின் கண்கள் பசப்போடு தாக்குவது.\r\nமற்றொன்று, விழா இல்லை என்றாலும் அவன் தன் உறவுக்கூட்டத்துடன் வந்து தம் ஊர்த்துறையில் தங்கி ஆட்டுக்கறி உணவு உண்டு மகிழும்போது அவனது களிறுகள் தமது ஊர்த்துறை நீரைக் கலக்கிவிடுமோ என்று அவன் செல்லும் ஊர்மக்கள் அவன் வருவை வெறுப்பது."
  },
  {
    "story_id": 97,
    "story_category": "purananooru",
    "story_title": "97. மூதூர்க்கு உரிமை!",
    "url": "https://www.tamilsurangam.in/literatures/ettuthogai/purananooru/purananooru_97.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : பாடாண். துறை: இயன் மொழி.",
    "poem": "போர்க்கு உரைஇப் புகன்று கழித்த வாள்,\n\nஉடன்றவர் காப்புடை மதில் அழித்தலின்,\n\nஊனுற மூழ்கி, உருவிழந் தனவே;\n\nவேலே, குறும்படைந்த அரண் கடந்தவர்\n\nநறுங் கள்ளின் நாடு நைத்தலின்,\nசுரை தழீஇய இருங் காழொடு\n\nமடை கலங்கி நிலைதிரிந் தனவே;\n\nகளிறே, எழூஉத் தாங்கிய கதவம் மலைத்து, அவர்\n\nகுழூஉக் களிற்றுக் குறும்பு உடைத்தலின்,\n\nபரூஉப் பிணிய தொடிகழிந் தனவே;\nமாவே, பரந்தொருங்கு மலைந்த மறவர்\n\nபொலம் பைந்தார் கெடப் பரிதலின்,\n\nகளன் உழந்து அசைஇய மறுக்குளம் பினவே;\n\nஅவன் தானும், நிலம் திரைக்கும் கடல் தானைப்\n\nபொலந் தும்பைக் கழல் பாண்டில்\nகணை பொருத துளைத்தோ லன்னே;\n\nஆயிடை, உடன்றோர் உய்தல் யாவது? தடந்தாள்,\n\nபிணிக் கதிர், நெல்லின் செம்மல் மூதூர்\n\nநுமக்குஉரித்து ஆகல் வேண்டின், சென்றவற்கு\n\nஇறுக்கல் வேண்டும் திறையே; மறிப்பின்,\nஒல்வான் அல்லன், வெல்போ ரான் எனச்\n\nசொல்லவும் தேறீர் ஆயின், மெல்லியல்,\n\nகழற் கனி வகுத்த துணைச் சில் ஓதிக்\n\nகுறுந்தொடி மகளிர் தோள்விடல்\n\nஇறும்பூது அன்று; அது அறிந்துஆ டுமினே.",
    "meaning": "வாள் - போருக்காகத் தீட்டப்பட்ட வாள் மதிலைக் காத்த மறவர்களை அழித்ததால் கறிக்கறை படிந்து உரு அழகினை இழந்துவிட்டன.\r\nவேல் - சிற்றூர் அரண்களைக் கடந்து செல்கையில் அவ்வூர் மக்களை நைத்ததால் அதன் கூரான வயிர முனை மழுங்கி நிலைதிரிந்து போயின.\r\nகளிறு – பகைவர் கோட்டைக் கதவின் தாழ்ப்பாள்மரமான எழுமரம் உடையும்படியும், பகைவர் களிறுகளின் குறும்பு ஆடங்கவும் தாக்கியதால் தந்தங்களில் போடப்பட்டிருந்த பூண்-வளையத்தை இழந்தன.\r\nமா – போரிடும் மறவர்களின் மீது தாவி நடந்து கறை படிந்த குளம்புகளை உடையவாயின.\r\nஅரசன் – பொன்னாலான தும்பைப் பூவால் தொடுக்கப்பட்ட மாலை அணிந்த மார்பில் உள்ள கவசத் தோல் துளைபட்டுத் தோன்றுகிறான்.\r\nஇந்த நிலையில் இவனை எழிர்ப்பவர்களே!\r\nகேளுங்கள்.\r\n“நெல் விளையும் உம் நிலம் உமக்கே உரியதாக வைத்துக்கொள்ள விரும்பினால் இவனுக்குத் திறை கொடுத்துவிடுங்கள். மறுத்தால் போரில் வெற்றி கண்ட இவன் பொறுக்கமாட்டான் என்று நான் கூறுவதை நீங்கள் புரிந்துகொள்ளாவிட்டால் உங்களைத் தழுவிய உங்கள் மனைவியரின் தோள் உங்களை இழக்கப்போவதில் ஆச்சரியம் ஒன்றும் இல்லை.\r\nஇதனையாவது உணர்ந்துகொண்டு போரில் விளையாடுங்கள்."
  },
  {
    "story_id": 98,
    "story_category": "purananooru",
    "story_title": "98. வளநாடு கெடுவதோ!",
    "url": "https://www.tamilsurangam.in/literatures/ettuthogai/purananooru/purananooru_98.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை : வாகை. துறை: அரச வாகை. திணை: வஞ்சியும், துறை; \n\nகொற்றவள்ளையுமாம்.",
    "poem": "முனைத் தெவ்வர் முரண் அவியப்\n\nபொர்க் குறுகிய நுதி மருப்பின் நின்\n\nஇனக் களிறு செலக் கண்டவர்\n\nமதிற் கதவம் எழுச் செல்லவும்,\n\nபிணன் அழுங்கக் களன் உழக்கிச்\nசெலவு அசைஇய மறுக் குளம்பின் நின்\n\nஇன நன்மாச் செயக் கண்டவர்\n\nகவை முள்ளின் புழை யடைப்பவும்,\n\nமார்புறச் சேர்ந்து ஒல்காத்\n\nதோல் செறிப்பில் நின்வேல் கண்டவர்\nதோள் கழியொடு பிடி செறிப்பவும்,\n\nவாள் வாய்த்த வடுப் பரந்த நின்\n\nமற மைந்தர் மைந்து கண்டவர்\n\nபுண்படு குருதி அம்பு ஒடுக்கவும்\n\nநீயே, ஐயவி புகைப்பவும் தாங்காது, ஒய்யென,\nஉறுமுறை மரபின் புறம் நின்று உய்க்கும்\n\nசுற்றத்து அனையை; ஆகலின்,போற்றார்\n\nஇரங்க விளிவது கொல்லோ; வரம்பு அணைந்து\n\nஇறங்குகதிர் அலம்வரு கழனிப்,\n\nபெரும்புனல் படப்பை, அவர் அகன்றலை நாடே;",
    "meaning": "உன் போர்யானை செல்வதைப் பார்த்தவர்கள் தம் மதில் கதவை ‘எழு’ என்னும் தாழ்ப்பாள் போட்டுவிட்டு உள்ளே ஒடுங்கிக்கொண்டனர்.\r\n    உன் குதிரை போர்க்களத்தில் பிணத்தின்மேல் குளம்பைப் பாய்ச்சிச் செல்லக் கண்டவர் கவைமுள் வேலி போட்டு வீட்டு வாயிலை அடைத்துக்கொண்டனர்.\r\n    தோல்கவசம் இடாத உன் வேலைக் கண்டவர் தம் உடலில் தோல்கவசம் அணிந்துகொண்டனர்.\r\n    உன் படைமறவர் மார்பில் விழுப்புண் வடுக்களைப் பார்த்தவர் தம் அம்புகளை எடுக்காமல் புட்டிலில் வைத்துக்கொண்டனர்.\r\n    நீயோ வெண்சிறு கடுகைப் புகைத்துப் போரிட விரும்பாமையைத் உன் பகைவர் தெரியப்படுத்தியும் எமன் போல் தாக்குகிறாய்.\r\nஇதனால், விளைந்திருக்கும் உன் பகைவர் நிலம் சாய்ந்துவிடும் நிலையில் இருக்கிறதே."
  },
  {
    "story_id": 99,
    "story_category": "purananooru",
    "story_title": "99.அமரர்ப் பேணியும், ஆவுதி அருத்தியும்,",
    "url": "https://www.tamilsurangam.in/literatures/ettuthogai/purananooru/purananooru_99.html",
    "poem": "அரும்பெறல் மரபின் கரும்பு இவண் தந்தும்,\n\nநீர்அக இருக்கை ஆழி சூட்டிய\n\nதொன்னிலை மரபின் நின் முன்னோர் போல,\n\nஈகைஅம் கழற்கால் இரும்பனம் புடையல்,\n\nபூவார் காவின், புனிற்றுப் புலால் நெடுவேல்,\nஎழுபொறி நாட்டத்து எழாஅத் தாயம்\n\nவழுவின்று எய்தியும் அமையாய், செருவேட்டு,\n\nஇமிழ்குரல் முரசின் எழுவரொடு முரணிச்\n\nசென்று, அமர் கடந்து, நின் ஆற்றல் தோற்றிய\n\nஅன்றும், பாடுநர்க்கு அரியை; இன்றும்\nபரணன் பாடினன் மற்கொல், மற்று நீ\n\nமுரண் மிகு கோவலூர் நூறி, நின்\n\nஅரண் அடு திகிரி ஏந்திய தோளே!\n\nவட்கர் போகிய வளரிளம் போந்தை\n\nஉச்சிக் கொண்ட ஊசி வெண்தோட்டு,",
    "meaning": "உன் முன்னோர் அமரர் தேவர்களை வழிபட்டனர். அவர்களுக்கு வேள்வியில் உணவு அளித்தனர். கரும்புப் பயிரை இந்த நிலத்துக்குக் கொண்டுவந்தனர். நீர் சூழ்ந்த நில உலகில் ஆட்சிச் சக்கரத்தை உருட்டினர். \r\n    நீ அவர்களைப் போல அரசுத் தாயத்தைப் பெற்றிருக்கிறாய். உன் காலிலுள்ள வீரக் கழலைக் கொடைக்கழலாக மாற்றிக்கொண்டிருக்கிறாய். \r\n    உன் வேலில் பனம்பூ சூடிக்கொண்டிருக்கிறாய். \r\n    ஏழு அரசர்களை வென்றிருக்கிறாய். அதன் அடையாளமாக ‘எழுபொறி நாட்டம்’ (ஏழு முடிமன்னர் தலை பொறித்த காட்சி ஆரம்) அணிந்துகொண்டிருக்கிறாய். \r\n    இத்தகைய ஆற்றலை வெளிப்படுத்திய அன்று உன் வெற்றிகள் பாடமுடியாத சிறப்பினைக் கொண்டிருந்தன. \r\n    இன்று நீ கோவலூரை வென்ற வேலின் பெருமையைப் ‘பரணர்’ பாடியுள்ளார்."
  },
  {
    "story_id": 100,
    "story_category": "purananooru",
    "story_title": "100. சினமும் சேயும்!",
    "url": "https://www.tamilsurangam.in/literatures/ettuthogai/purananooru/purananooru_100.html",
    "information": "பாடியவர்: அவ்வையார். பாடப்பட்டோன்: \n\nஅதியமான் நெடுமான் அஞ்சி.\n\nதிணை : வாகை. துறை: அரச வாகை.\n\nகுறிப்பு: அதியமான் தவமகன் பிறந்தானைக் கண்டானை, அவர் பாடியது.",
    "poem": "கையது வேலே; காலன புழல்;\n\nமெய்யது வியரே; மிடற்றது பசும்புண்;னக\n\nவெட்சி மாமலர், வேங்கையொடு விரைஇச்,\n\nசுரி இரும் பித்தை பொலியச் சூடி,\n\nவரி வயம் பொருத வயக்களிறு போல,\nஇன்னும் மாறாது சினனே; அன்னோ!\n\nஉய்ந்தனர் அல்லர், இவண் உடற்றி யோரே;\n\nசெறுவர் நோக்கிய கண், தன்\n\nசிறுவனை நோக்கியுஞ், சிவப்பு ஆனாவே.",
    "meaning": "பிறந்திருக்கும் மகனைப் போர்க்கோலத்துடன் வந்து பார்க்கிறான் அரசன் அஞ்சி.\r\n    கையிலே வேல். காலிலே வீரக்கழல். உடலிலே வியர்வை. கழுத்திலே பகைவர் வெட்டிய புண். பித்தை என்னும் உச்சிச்சிண்டு போட்ட தலையிலே ஊசியால் கோத்து வளைத்துக் கட்டிய பனம்பூக் கண்ணி. இந்தப் பூவோடு வெட்சிப் பூவும், வேங்கைப் பூவும் சேர்த்துத் தொடுக்கப்பட்டிருந்தது.\r\n    வரிப்புலி தாக்கிய வலிமை மிக்க களிறு (ஆண்யானை) போல மாறாத  சினத்துடன் காணப்படுகிறான்.\r\n    பகைவரைச் சினந்து பார்த்த அவன் கண்ணின் சிவப்பு இன்னும் மாறவில்லை.\r\nஇவனைத் தாக்கியவர் பிழைத்தவராக மாறப்போவது இல்லை."
  },
  {
    "story_id": 101,
    "story_category": "purananooru",
    "story_title": "101. பலநாளும் தலைநாளும்! ",
    "url": "https://www.tamilsurangam.in/literatures/ettuthogai/purananooru/purananooru_101.html",
    "information": "பாடியவர்: அவ்வையார்,\n\nபாடப்பட்டோன்: அதியமான் நெடுமான் அஞ்சி.\n\nதிணை: பாடாண். துறை: பரிசில் கடா நிலை.",
    "poem": "ஒருநாள் செல்லலம்; இருநாட் செல்லலம்;\n\nபன்னாள் பயின்று, பலரொடு செல்லினும்\n\nதலைநாள் பொன்ற விருப்பினன் மாதோ;\n\nஅணிபூண் அணிந்த யானை இயல்தேர்\n\nஅதியமான்; பரிசில் பெறூஉங் காலம்\nநீட்டினும், நீட்டா தாயினும், யானைதன்\n\nகோட்டிடை வைத்த கவளம் போலக்\n\nகையகத் தது அது; பொய்யா காதே;\n\nஅருந்தே மாந்த நெஞ்சம்!\n\nவருந்த வேண்டா; வாழ்க, அவன் தாளே!",
    "meaning": "அதியமானிடம் பரிசில் வேண்டும் புலவர் தன் நெஞ்சுக்குத் தானே சொல்லிக்கொள்வது போன்று அதியமானுக்குத் தெரிவிக்கிறார்.\r\nஒருநாள், இருநாள் அன்று. பலநாள் பலரோடு சென்று பரிசில் வேண்டினாலும் முதல்நாள் விருப்பத்துடன் வழங்கியது போலவே எல்லா நாளும் எல்லாருக்கும் விருப்பத்தோடு வழங்குவான்.\r\nஅவன் அணிகலன் பூண்ட யானைமேல் வரும் ‘அஞ்சி அதியமான்’.\r\nஅவனிடம் பரிசில் பெறுவதற்குக் காலம் தாழ்ந்தாலும், தாழாவிட்டாலும் களிறு தன் தந்தங்களுக்கு இடையில் வைத்துக்கொண்ட சோற்றுக் கவளம் அதற்குப் பயன்படுவது போல அவன் பரிசில் நமக்கு உதவும்.\r\nஉண்ண ஏமாந்திருக்கும் நெஞ்சமே! வருந்த வேண்டா."
  },
  {
    "story_id": 102,
    "story_category": "purananooru",
    "story_title": "102. சேம அச்சு!",
    "url": "https://www.tamilsurangam.in/literatures/ettuthogai/purananooru/purananooru_102.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சியின் மகன் பொகுட்டெழினி.\n\nதிணை: பாடாண். துறை: இயன்மொழி.",
    "poem": "எருதே இளைய; நுகம் உண ராவே;\n\nசகடம் பண்டம் பெரிதுபெய் தன்றே;\n\nஅவல் இழியினும், மிசை ஏறினும்,\n\nஅவணது அறியுநர் யார்? என, உமணர்\n\nகீழ்மரத்து யாத்த சேமஅச்சு அன்ன,\nஇசை விளங்கு கவிகை நெடியோய்! திங்கள்\n\nநாள்நிறை மதியத்து அனையை; இருள்\n\nயாவண தோ, நின் நிழல்வாழ் வோர்க்கே?",
    "meaning": "வண்டியில் ஏற்றியுள்ள பாரம் பெரிது. எனினும் வண்டியில் பூட்டியிருக்கும் நுகத்தில் அதனை இழுத்துச் செல்லும் இளமைப்பருவத்து எருதுக்கு நுகத்தில் பாரம் தெரியாது. வண்டி பள்ளத்தில் இறங்கினாலும் மேட்டில் ஏறினாலும் பாரமானது எருது இழுக்கும் நுகப்பகுதியில் தாக்காமல் இருக்க வண்டியின் பின்பக்கம் நடுப் பார்மரத்தில் சேம-அச்சு என்னும் சுளையிட்டு மாட்டிய குத்துக்கட்டையைக் கட்டித் தொங்கவிட்டிருப்பர். அதுபோல இளவரசன் பொகுட்டெழினி ஆட்சிக்கு அரசன் அதியமான் சேம அச்சாக இருந்துவந்தான். இளவரசன் பொகுட்டெழினி முழுநிலா போலத் திகழ்ந்தான். அவன் ஆட்சியில் வாழும் மக்களுக்கு இருள் எங்கு இருக்கும்?"
  },
  {
    "story_id": 103,
    "story_category": "purananooru",
    "story_title": "103. புரத்தல் வல்லன்!",
    "url": "https://www.tamilsurangam.in/literatures/ettuthogai/purananooru/purananooru_103.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பாடாண். துறை: விறலியாற்றுப்படை.",
    "poem": "ஒருதலைப் பதலை தூங்க, ஒருதலைத்\n\nதூம்புஅகச் சிறுமுழாத் தூங்கத் தூக்கிக்,\n\nகவிழ்ந்த மண்டை மலர்க்குநர் யார்? எனச்\n\nசுரன்முதல் இருந்த சில்வளை விறலி!\n\nசெல்வை யாயின், சேணோன் அல்லன்;\nமுனைசுட வெழுந்த மங்குல் மாப்புகை\n\nமலைசூழ் மஞ்சின், மழ களிறு அணியும்\n\nபகைப்புலத் தோனே, பல் வேல் அஞ்சி;\n\nபொழுது இடைப் படாஅப் புலரா மண்டை\n\nமெழுகுமெல் அடையிற் கொழுநிணம் பெருப்ப,\nவறத்தற் காலை யாயினும்,\n\nபுரத்தல் வல்லன்; வாழ்க, அவன் தாளே!",
    "meaning": "விறலி! ஒருபக்கம் பதலை, மற்றொரு பக்கம் முழவு என்று இருபுறமும் இசைக்கருவிகள் தொங்க, கவிழ்த்து வைத்திருக்கும் மண்டை மலரும்படி  உணவு அளிப்பவர் யார் எனத் தேடிக்கொண்டு காட்டு வழியில் அமர்ந்திருக்கிறாய்.\r\nஅஞ்சி அரசன் பல வேல்களுடனும், மேகம் போல் யானைக் கூட்டத்துடனும்  பகைநாட்டில் இருக்கிறான். அவனிடம் செல்வாயானால், அவன் துன்புற்றுக்கொண்டிருக்கும் காலமானாலும் உன் மண்டையில் புலால் உணவு நல்கிக் காப்பாற்றுவான்.\r\nஅவன் திருவடி நிழல் வாழ்க."
  },
  {
    "story_id": 104,
    "story_category": "purananooru",
    "story_title": "104. யானையும் முதலையும்!",
    "url": "https://www.tamilsurangam.in/literatures/ettuthogai/purananooru/purananooru_104.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: வாகை. துறை: அரசவாகை.",
    "poem": "போற்றுமின், மறவீர் ! சாற்றுதும், நும்மை;\n\nஊர்க்குறு மாக்கள் ஆடக் கலங்கும்\n\nதாள்படு சின்னீர் களிறு அட்டு வீழ்க்கும்\n\nஈர்ப்புடைக் கராஅத்து அன்ன என்ஐ\n\nநுண்பல் கருமம் நினையாது,\nஇளையன் என்று இகழின், பெறல் அரிது, ஆடே.",
    "meaning": "சிறுவர் விளையாடிக் கலக்கும் முழங்கால் அளவு நீரிலும் முதலை யானையை வீழ்த்தி இழுத்து அழித்துவிடும். என் தலைவன் அந்த முதலை போன்றவன்.\r\nமறவர்களே! இளையவன் என்று அவனோடு போரிட்டு விளையாடாதீர்கள்."
  },
  {
    "story_id": 105,
    "story_category": "purananooru",
    "story_title": "105. தேனாறும் கானாறும்!",
    "url": "https://www.tamilsurangam.in/literatures/ettuthogai/purananooru/purananooru_105.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: பாடாண். துறை: விறலியாற்றுப்படை.",
    "poem": "சேயிழை பெறுகுவை, வாள் நுதல் விறலி!\n\nதடவுவாய்க் கலித்த மாஇதழ்க் குவளை\n\nவண்டுபடு புதுமலர்த் தண் சிதர் கலாவப்\n\nபெய்யினும், பெய்யா தாயினும், அருவி\n\nகொள்ளுழு வியன்புலத்து உழைகால் ஆட,\nமால்புஉடை நெடுவரைக் கோடுதொறு இழிதரும்\n\nநீரினும் இனிய சாயல்\n\nபாரி வேள்பால் பாடினை செலினே.",
    "meaning": "ஒளிரும் முகம் கொண்ட விறலியே! பாரிவேள் அரசனிடம் பாடிக்கொண்டு சென்றால் சிறந்த அணிகலன்களைப் பரிசாகப் பெறலாம். வண்டு ஊதும் குவளை மலரில் சிதறி மழை பெய்தாலும் பெய்யாவிட்டாலும், கொள் விதைக்க உழுத வயலின் படைச்சால் வாய்க்கால் வழியே ஓடும்படி பாயும் அருவி நீரைக் காட்டிலும் அவன் இனிய பாங்கினை உடையவன்."
  },
  {
    "story_id": 106,
    "story_category": "purananooru",
    "story_title": "106. தெய்வமும் பாரியும்!",
    "url": "https://www.tamilsurangam.in/literatures/ettuthogai/purananooru/purananooru_106.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: பாடாண். துறை: இயன்மொழி.",
    "poem": "நல்லவும் தீயவும் அல்ல குவி இணர்ப்\n\nபுல்லிலை எருக்கம் ஆயினும், உடையவை\n\nகடவுள் பேணேம் என்னா; ஆங்கு\n\nமடவர் மெல்லியர் செல்லினும்,\n\nகடவன், பாரி கை வண்மையே.",
    "meaning": "நல்லது, தீயது என்று கடவுளுக்கு இல்லை. அற்பமான எருக்கம் பூவையும் கடவுள் சூடிக்கொள்வார். அதுபோல ஏதுமறியாத மடையன், பெண் யாராயிருந்தாலும் பாரி வழங்குவான்."
  },
  {
    "story_id": 107,
    "story_category": "purananooru",
    "story_title": "107. மாரியும் பாரியும்!",
    "url": "https://www.tamilsurangam.in/literatures/ettuthogai/purananooru/purananooru_107.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: பாடாண். துறை: இயன்மொழி.",
    "poem": "பாரி பாரி என்றுபல ஏத்தி,\n\nஒருவர்ப் புகழ்வர், செந்நாப் புலவர்:\n\nபாரி ஒருவனும் அல்லன்;\n\nமாரியும் உண்டு, ஈண்டு உலகுபுரப் பதுவே.",
    "meaning": "பாரியின் கொடையைப் பழிப்பது போலப் புகழும் பாடல் இது. தண்டியலங்காரம் போன்ற அணி நூல்கள் இவ்வாறு பாடுவதை ‘வஞ்சப்புகழ்ச்சி அணி’ என்று கூறுகின்றன.\r\nபாரி பாரி என்று செந்நாப் புலவர் ஒருவர் புகழ்ந்துகொண்டே இருக்கிறார். இது தகுமா? பாரியைப் போல வழங்கும் மழை ஒன்றும் இருக்கிறதே!"
  },
  {
    "story_id": 108,
    "story_category": "purananooru",
    "story_title": "108. பறம்பும் பாரியும்!",
    "url": "https://www.tamilsurangam.in/literatures/ettuthogai/purananooru/purananooru_108.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: பாடாண். துறை: இயன்மொழி.",
    "poem": "குறத்தி மாட்டிய வறற்கடைக் கொள்ளி\n\nஆரம் ஆதலின், அம் புகை அயலது\n\nசாரல் வேங்கைப் பூஞ்சினைத் தவழும்\n\nபறம்பு பாடினர் அதுவே! அறம்பூண்டு,\n\nபாரியும், பரிசிலர் இரப்பின்,\nவாரேன் என்னான், அவர் வரை யன்னே.",
    "meaning": "மலைவாழ் குறத்தியர் சந்தனக் கட்டையின் ஒரு நுனியில் தீ மூட்டித் தொங்கவிட்டிருப்பர். அதன் மணம் பூத்திருக்கும் வேங்கைப் பூ மணத்தோடு சேர்ந்து மலைச்சாரலில் கமழும். இப்படிப்பட்ட மணம் கமழும் நாட்டின் அரசன் பாரி. பரிசில் வேண்டுவோர் கேட்டால் பாரி தன்னையே பரிசாக அவர்களுக்குக் கொடுத்துவிடுவான்."
  },
  {
    "story_id": 109,
    "story_category": "purananooru",
    "story_title": "109. மூவேந்தர் முன் கபிலர்!",
    "url": "https://www.tamilsurangam.in/literatures/ettuthogai/purananooru/purananooru_109.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: நொச்சி. துறை: மகண் மறுத்தல்.",
    "poem": "அளிதோ தானே, பாரியது பறம்பே!\n\nநளி கொள் முரசின் மூவிரும் முற்றினும்,\n\nஉழவர் உழாதன நான்கு பயன் உடைத்தே\n\nஒன்றே, சிறியிலை வெதிரின் நெல்விளை யும்மே;\n\nஇரண்டே, தீஞ்சுளைப் பலவின் பழம்ஊழ்க் கும்மே;\nமூன்றே, கொழுங்கொடி வள்ளிக் கிழங்கு லீழ்க்கும்மே;\n\nநான்கே, அணிநிற ஒரி பாய்தலின், மீது அழிந்து,\n\nதிணி நெடுங் குன்றம் தேன்சொரி யும்மே.\n\nவான் கண் அற்று, அதன் மலையே; வானத்து\n\nமீன் கண் அற்று, அதன் சுனையே; ஆங்கு,\nமரந்தொறும் பிணித்த களிற்றினிர் ஆயினும்,\n\nபுலந்தொறும் பரப்பிய தேரினிர் ஆயினும்,\n\nதாளின் கொள்ளலிர்; வாளின் தாரலன்;\n\nயான்அறி குவென், அது கொள்ளும் ஆறே;\n\nசுகிர்புரி நரம்பின் சீறியாழ் பண்ணி,\nவிரையொலி கூந்தல் நும் விறலியர் பின் வர,\n\nஆடினிர் பாடினிர் செலினே,\n\nநாடும் குன்றும் ஒருங்குஈ யும்மே.",
    "meaning": "பாரியின் பறம்புநாடு இரக்கம் கொள்ளத் தக்கதாக உள்ளது. மூன்று வேந்தர்களும் இதனை முற்றுகை இட்டிருக்கிறீர்கள். உங்கள் முற்றுகை அதனை ஒன்றும் செய்ய இயலாது. காரணம் உழவர் விளைவித்துத் தராத நான்கு வையான வளங்கள் இதன்கண் உள்ளன.\r\nஒன்று, மூங்கில் நெல் விளைகிறது.\r\nஇரண்டு, பலாப்பழம் உண்டு.\r\nமூன்று, வள்ளிக்கிழங்கு உண்டு.\r\nநான்கு, ஒரிக்குரங்கு பாயும்போது உடைந்து ஒழுகும் தேன்கூடுகள் உண்டு.\r\nவான் போன்று பரந்த இடத்தைக் கொண்டது அவன் மலை.\r\nவானத்து மீன்கள் போல் அதில் சுனைகளும் உண்டு.\r\nஇப்படிப்பட்ட அவன் மலையில் ஒவ்வொரு மரத்திலும் உங்கள் போர் யானைகளைக் கட்டிவைத்தாலும், இடமெல்லாம் தேரை நிறுத்திவைத்தாலும், உங்கள் போர் முயற்சியால் அதனைக் கொள்ள முடியாது. வாள் வீசிப் போரிட்டாலும் அவன் தரமாட்டான்.\r\nஅவனது பறம்பு நாட்டை நீங்கள் பெறுவதற்கு உரிய வழி ஒன்று உண்டு. அதனை நான் அறிவேன். யாழ் மீட்டிக்கொண்டு பாணனாகச் செல்லுங்கள். உம்மோடு விறலியரையும் கூட்டிக்கொண்டு செல்லுங்கள். ஆடிக்கொண்டும் பாடிக்கொண்டும் செல்லுங்கள். அதற்குப் பரிசாக நாட்டையும் குன்றையும் அவன் பரிசாக வழங்குவான். பெற்றுக்கொள்ளலாம்."
  },
  {
    "story_id": 110,
    "story_category": "purananooru",
    "story_title": "110. யாமும் பாரியும் உளமே!",
    "url": "https://www.tamilsurangam.in/literatures/ettuthogai/purananooru/purananooru_110.html",
    "information": "பாடியவர்: கபிலர்.\n\nபாடப்பட்டோன்: வேள் பாரி.\n\nதிணை: நொச்சி. துறை: ..மகள் மறுத்தல்.\n\nசிறப்பு: 'மூவிருங்கூடி' என்றது, மூவேந்தரும் ஒருங்கே முற்றிய \n\nசெய்தியை வலியுறுத்தும்.",
    "poem": "கடந்து அடு தானை மூவிரும் கூடி\n\nஉடன்றனிர் ஆயினும், பறம்பு கொள்ற்கு அரிதே;\n\nமுந்நூறு ஊர்த்தே தண்பறம்பு நல்நாடு;\n\nமுந்நூறு ஊரும் பரிசிலர் பெற்றனர்;\n\nயாமும் பாரியும் உளமே;\nகுன்றும் உண்டு; நீர் பாடினிர் செலினே.",
    "meaning": "போர்களில் வெற்றி கண்ட படையுடன் மூவேந்தர்களும் கூடிப் பாரியை எதிர்த்து நிற்கிறீர்கள். அவனது பறம்பு நாட்டை உங்களால் கைப்பற்ற இயலாது. காரணம் பறம்பு நாட்டிலுள்ள 300 ஊர்களையும் அவனை நாடிவந்து இரந்தவர்கள் தானமாகப் பெற்றுச்சென்றுவிட்டனர். இப்போது அவன் நாட்டில் இருப்பது பாரியும் நானும் மட்டுமே. மற்றும் அவன் இருக்கும் குன்றும் உள்ளது. அவனைப் பாடிக்கொண்டு இரவலராகச் சென்றால் அவற்றையும் நீங்கள் கெற்றுக்கொள்ளலாம்."
  },
  {
    "story_id": 111,
    "story_category": "purananooru",
    "story_title": "111. விறலிக்கு எளிது!",
    "url": "https://www.tamilsurangam.in/literatures/ettuthogai/purananooru/purananooru_111.html",
    "information": "பாடியவர்: கபிலர்,\n\nபாடப்பட்டோன்: வேள் பாரி.\n\nதிணை: நொச்சி. துறை: மகள் மறுத்தல்.\n\nசிறப்பு: பாரியின் மறமேம்பாடும், கொடை மடமும் கூறுதல்.",
    "poem": "அளிதோ தானே, பேரிருங் குன்றே!\n\nவேலின் வேறல் வேந்தர்க்கோ அரிதே;\n\nநீலத்து, இணை மலர் புரையும் உண்கண்\n\nகிணை மகட்கு எளிதால், பாடினள் வரினே.",
    "meaning": "பறம்பு மலை இப்போது பெரிதும் இரக்கம் கொள்ளளத் தக்க நிலையில் உள்ளது. அதனை மூவேந்தரும் சேர்ந்து முற்றுகை இட்டிருக்கின்றனர். அவர்களின் வேல்-படையால் பறம்புமலை வேந்தனை வெல்ல முடியாது. என்றாலும் பறம்பு மலையைக் கிணை முழக்கத்துடன் பாடிக்கொண்டு செல்லும் விறலி அதனை தானமாகப் பெற்றுக்கொள்ளமுடியும். அவளுக்கு எளிது."
  },
  {
    "story_id": 112,
    "story_category": "purananooru",
    "story_title": "112. உடையேம் இலமே!",
    "url": "https://www.tamilsurangam.in/literatures/ettuthogai/purananooru/purananooru_112.html",
    "information": "பாடியவர்: பாரி மகளிர்\n\nதிணை: பொதுவியல் துறை: கையறு நிலை",
    "poem": "அற்றைத் திங்கள் அவ் வெண் நிலவில்,\n\nஎந்தையும் உடையேம்; எம் குன்றும் பிறர் கொளார்;\n\nஇற்றைத் திங்கள் இவ் வெண் நிலவில்,\n\nவென்று எறி முரசின் வேந்தர் எம்\n\nகுன்றும் கொண்டார்; யாம் எந்தையும் இலமே!",
    "meaning": "பாரிமகளிர் (பாரியின் பெண்மக்கள்) பாடுகின்றனர். இன்று முழுநிலா. இது போன்ற கடந்த முழுநிலா நாளன்று எங்களுடன் தந்தை இருந்தார். இன்று இல்லை. எம்முடைய குன்றமும் எங்களுடையதாக இருந்தது. எம் குன்றத்தையும் வென்ற வேந்தர்கள் கைப்பற்றிக்கொண்டனர்."
  },
  {
    "story_id": 113,
    "story_category": "purananooru",
    "story_title": "113. பறம்பு கண்டு புலம்பல்!",
    "url": "https://www.tamilsurangam.in/literatures/ettuthogai/purananooru/purananooru_113.html",
    "information": "பாடியவர்: கபிலர்.\n\nதிணை: பொதுவியல். துறை: கையறுநிலை.\n\nசிறப்பு : நட்புக் கெழுமிய புலவரின் உள்ளம்.",
    "poem": "மட்டு வாய் திறப்பவும், மை விடை வீழ்ப்பவும்,\n\nஅட்டு ஆன்று ஆனாக் கொழுந் துவை ஊன் சோறும்\n\nபெட்டாங்கு ஈயும் பெருவளம் பழுனி,\n\nநட்டனை மன்னோ, முன்னே; இனியே,\n\nபாரி மாய்ந்தெனக், கலங்கிக் கையற்று,\nநீர் வார் கண்ணேம் தொழுது நிற் பழிச்சிச்\n\nசேறும் - வாழியோ பெரும்பெயர்ப் பறம்பே!\n\nகோல் திரள் முன்கைக் குறுந் தொடி மகளிர்\n\nநாறு இருங் கூந்தற் கிழவரைப் படர்ந்தே.",
    "meaning": "பெரும்புகழ் பெற்ற பறம்பு மலையே! கள்ளும், கறிச்சோறும் துவையலும் வேண்டியவர்களுக்கெல்லாம் ஊட்டி அப்போது நட்புக் கொண்டிருந்தாய். இப்போது பாரி இறந்துவிட்டான். உன்னைத் தொழுது வாழ்த்துகிறேன். அவனது மகளிர்க்கு உரியவரைத் தேடிக்கொண்டு செல்கிறேன்."
  },
  {
    "story_id": 114,
    "story_category": "purananooru",
    "story_title": "114. உயர்ந்தோன் மலை!",
    "url": "https://www.tamilsurangam.in/literatures/ettuthogai/purananooru/purananooru_114.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை\n\nசிறப்பு : மன்னனை இழந்ததால் மலையும் வளமிழந்தது என்பது.",
    "poem": "ஈண்டு நின் றோர்க்கும் தோன்றும்; சிறு வரை\n\nசென்று நின் றோர்க்கும் தோன்றும், மன்ற;\n\nகளிறு மென்று இட்ட கவளம் போல,\n\nநறவுப் பிழிந் திட்ட கோதுடைச் சிதறல்\n\nவார் அசும்பு ஒழுகு முன்றில்,\nதேர் வீசு இருக்கை, நெடியோன் குன்றே.",
    "meaning": "இங்கே இருப்பவர்களுக்குத் தோன்றும் இந்தச் சிறிய பாறைமலையானது அதனை விட்டுவிட்டுச் சென்றோர்க்கும் தோன்றும். காரணம் அதன் அரசன் வழங்கிய கொடை. அதன் அரசன் பாரி என்னும் நெடியோன். நறவுநீர் பிழிந்துவிட்டு எறிந்த கோது அவன் முற்றத்தில் சிதறிக் கிடக்கும். பாரி வந்தவருக்கெல்லாம் நறவுநீர் பருக வழங்குவான்."
  },
  {
    "story_id": 115,
    "story_category": "purananooru",
    "story_title": "115. அந்தோ பெரும நீயே!",
    "url": "https://www.tamilsurangam.in/literatures/ettuthogai/purananooru/purananooru_115.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை\n\nசிறப்பு : பறம்பின் வளமை.",
    "poem": "ஒரு சார் அருவி ஆர்ப்ப, ஒரு சார்\n\nபாணர் மண்டை நிறையப் பெய்ம்மார்,\n\nவாக்க உக்க தேக் கள் தேறல்\n\nகல்அலைத்து ஒழுகும் மன்னே! பல் வேல்,\n\nஅண்ணல் யானை, வேந்தர்க்கு\nஇன்னான் ஆகிய இனியோன் குன்றே!",
    "meaning": "அவன் (பாரி) மூவேந்தர்க்கும் வேண்டாதவன் ஆயினான். மற்றவர்களுக்கெல்லாம் இனியவன் ஆயினான். எப்படி? ஒருபிறம் அவன் குன்றத்தில் ஆர்க்கும் அருவி ஒழுகுகிறது. மற்றொருபுறம் அவன் மற்றவர்களுக்கு ஊற்றித் தரும் இன்சுவைக் கள் ஒழுகுகிறது."
  },
  {
    "story_id": 116,
    "story_category": "purananooru",
    "story_title": "116. குதிரையும் உப்புவண்டியும்!",
    "url": "https://www.tamilsurangam.in/literatures/ettuthogai/purananooru/purananooru_116.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை",
    "poem": "தீநீர்ப் பெருங் குண்டு சுனைப் பூத்த குவளைக்\n\nகூம்பவிழ் முழுநெறி புரள்வரும் அல்குல்,\n\nஏந்தெழில் மழைக் கண், இன் நகை, மகளிர்\n\nபுன் மூசு கவலைய முள் முடை வேலிப்,\n\nபஞ்சி முன்றில், சிற்றில் ஆங்கண்,\nபீரை நாறிய சுரை இவர் மருங்கின்,\n\nஈத்திலைக் குப்பை ஏறி உமணர்\n\nஉப்பு ஓய் ஒழுகை எண்ணுப மாதோ;\n\nநோகோ யானே; தேய்கமா காலை!\n\nபயில் இருஞ் சிலம்பிற் கலை பாய்ந்து உகளவும்,\nகலையுங் கொள்ளா வாகப்,பலவும்\n\nகாலம் அன்றியும் மரம் பயம் பகரும்\n\nயாணர் அறாஅ வியன்மலை அற்றே\n\nஅண்ணல் நெடுவரை ஏறித், தந்தை\n\nபெரிய நறவின், கூர் வேற் பாரியது\nஅருமை அறியார் போர் எதிர்ந்து வந்த\n\nவலம் படுதானை வேந்தர்\n\nபொலம் படைக் கலிமா எண்ணு வோரே.",
    "meaning": "மகளிர் – சினையில் பூத்த குவளை மலர்களாலான தழையாடையால் ஒப்பனை செய்துகொண்டிருந்தனர். அழகிய கண்கள். சிரித்த முகம். – இது அவர்களின் தோற்றம்.\r\nபாரியின் அரண்மனை – புல் வளர்ந்திருக்கும் காட்டுப்பாதை. முள் போட்ட வேலி. பஞ்சு வெடித்திருக்கும் முற்றம். ஈச்சம் இலையால் வேயப்பட்ட சிறிய இல்லம். கூரைமீது சுரைக்கொடி ஏறிப் படர்ந்திருக்கும் இல்லம்.\r\nபண்டைய விளையாட்டு – இப்படிப்பட்ட வீட்டுக் கூரை மேல் ஏறித் தொலைவில் தோன்றும் உப்பு விற்கச் செல்லும் உமணரின் உப்பு-வண்டிகளை ஒன்று, இரண்டு … என்று எண்ணிக்கொண்டு விளையாடினர்.\r\nபறம்பு மலை – பூஞ்சோலையில் மயில் ஆடும். மலைக்காட்டில் குரங்குகள்கூட உண்ணாமல் துள்ளி விளையாடும் அளவுக்குப் பருவம் அல்லாக் காலத்திலும் மரங்கள் காய்கனிகளை நல்கும்"
  },
  {
    "story_id": 117,
    "story_category": "purananooru",
    "story_title": "117. தந்தை நாடு!",
    "url": "https://www.tamilsurangam.in/literatures/ettuthogai/purananooru/purananooru_117.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை",
    "poem": "மைம் மீன் புகையினும், தூமம் தோன்றினும்,\n\nதென் திசை மருங்கின் வெள்ளி ஓடினும்,\n\nவயல்அகம் நிறையப், புதற்பூ மலர,\n\nமனைத்தலை மகவை ஈன்ற அமர்க்கண்\n\nஆமா நெடு நிறை நன்புல் ஆரக்,\nகோஒல் செம்மையின் சான்றோர் பல்கிப்,\n\nபெயல் பிழைப்பு அறியாப் புன்புலத் ததுவே;\n\nபிள்ளை வெருகின் முள் லெயிறு புரையப்\n\nபாசிலை முல்லை முகைக்கும்\n\nஆய் தொடி அரிவையர் தந்தை நாடே.",
    "meaning": "பாரி மகளிர் ‘ஆய்தொடி அரிவையர்’. அவர் நாடு இயற்கைச் சீற்றங்கள் தாக்கினாலும் வளம் குன்றாமல் முல்லை பூக்கும் நலம் கொண்டது. அதற்குக் காரணம் அந்நாட்டில் அரசன் ஆட்சி செங்கோலாக அமைந்து சான்றோர் பல்கி வாழ்வதே ஆகும்.\r\nஇயற்கைச் சீற்றங்கள்\r\nமைம்மீன் புகைதல் – புகையைக் கக்கிக்கொண்டே எரிமீன் விழுதல்.\r\nதூமம் தோன்றல் – வால்மீன் தோன்றல்\r\nவெள்ளி தென்திசையில் நகர்தல்\r\nமுல்லை அரும்பல் – காட்டுப்பூனைக் குட்டியின் முள் போன்ற கூர்மையான பற்களைப்போல் முல்லை அரும்புகள் தோன்றல்.\r\nமழைவளம் – செங்கோல் ஆட்சி, சான்றோர் வாழ்தல் ஆகியனவும் பருவமழை பொய்யாமல் பெய்யக் காரணம் என நம்பப்பட்டது."
  },
  {
    "story_id": 118,
    "story_category": "purananooru",
    "story_title": "118. சிறுகுளம் உடைந்துபோம்!",
    "url": "https://www.tamilsurangam.in/literatures/ettuthogai/purananooru/purananooru_118.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை",
    "poem": "அறையும் பொறையும் மணந்த தலைய,\n\nஎண் நாள் திங்கள் அனைய கொடுங் கரைத்\n\nதெண் ணீர்ச் சிறுகுளம் கீள்வது மாதோ-\n\nகூர் வேல் குவைஇய மொய்ம்பின்\n\nதேர்வண் பாரி தண் பறம்பு நாடே!",
    "meaning": "பாரியின் பறம்பு-நாடு பாறைகளும் பாறைக் குன்றுகளும் நிறைந்த நாடு. அதில் தெளிந்த நீரை உடைய குளம் ஒன்று இருந்தது. அதனைச் ‘சிறுகுளம்’ என வழங்கிவந்தனர். எட்டுநாள் வளர்ந்த பிறைநிலா காணப்படுவது போல அதன் தோற்றம் இருந்தது. பாரி இறந்த நிகழ்வானது அந்தக் குளம் உடைந்தது போல் ஆயிற்று என்கிறார் புலவர் கபிலர்."
  },
  {
    "story_id": 119,
    "story_category": "purananooru",
    "story_title": "119. வேந்தரிற் சிறந்த பாரி!",
    "url": "https://www.tamilsurangam.in/literatures/ettuthogai/purananooru/purananooru_119.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை\n\nசிறப்பு: 'நிழலில் நீளிடைத் தனிமரம்' போல விளங்கிய பாரியது \n\nவள்ளன்மை.",
    "poem": "கார்ப் பெயல் தலைஇய காண்பு இன் காலைக்\n\nகளிற்று முக வரியின் தெறுழ்வீ பூப்பச்,\n\nசெம் புற்று ஈயலின் இன்அளைப் புளித்து!\n\nமெந்தினை யாணர்த்து; நந்துங் கொல்லோ;\n\nநிழலில் நீளிடைத் தனிமரம் போலப்,\nபணைகெழு வேந்தரை இறந்தும்\n\nஇரவலர்க்கு ஈயும் வள்ளியோன் நாடே!",
    "meaning": "பாரி மூவேந்தரிடம் சென்று பிச்சையாகப்  பெற்றுவந்தாவது இரவலர்களுக்கு வழங்கும் வள்ளண்மை உடையவனாகத் திகழ்ந்தான். நிழல் இல்லாத நீண்ட வழியில் தனிமரம் நிழல் தருவது போலத் திகழ்ந்தான். அவன் இப்போது இறந்துவிட்டான். களிற்று யானை நெற்றி போல மழைகாலத்தில் ‘தெறுழ்’ பூத்துக் கிடக்கும் நாட்டில், புற்றீசல் போல தினை விளைந்திருக்கும் நாட்டில் இனி அந்த வள்ளண்மை நிலைத்திருக்குமா?"
  },
  {
    "story_id": 120,
    "story_category": "purananooru",
    "story_title": "120. கம்பலை கண்ட நாடு!",
    "url": "https://www.tamilsurangam.in/literatures/ettuthogai/purananooru/purananooru_120.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை",
    "poem": "வெப்புள் விளைந்த வேங்கைச் செஞ் சுவல்\n\nகார்ப் பெயர் கலித்த பெரும் பாட்டு ஈரத்துப்,\n\nபூழி மயங்கப் பல உழுது, வித்திப்\n\nபல்லி ஆடிய பல்கிளைச் செவ்விக்\n\nகளை கால் கழாலின், தோடு ஒலிபு நந்தி,\nமென் மயிற் புனிற்றுப் பெடை கடுப்ப நீடிக்,\n\nகருந்தாள் போகி, ஒருங்கு பீள் விரிந்து,\n\nகீழும் மேலும் எஞ்சாமைப் பல காய்த்து,\n\nவாலிதின் விளைந்த புது வரகு அரியத்\n\nதினை கொய்யக், கவ்வை கறுப்ப, அவரைக்\nகொழுங்கொடி விளர்க் காய் கோட்பதம்ஆக,\n\nநிலம் புதைப் பழுனிய மட்டின் தேறல்\n\nபுல் வேய்க் குரம்பைக் குடிதொறும் பகர்ந்து.\n\nநறுநெய்க் கடலை விசைப்பச் சோறு அட்டுப்,\n\nபெருந் தோள் தாலம் பூசல் மேவர,\nவருந்தா யாணர்த்து; நந்துங் கொல்லோ:\n\nஇரும்பல் கூந்தல் மடந்தையர் தந்தை\n\nஆடு கழை நரலும் சேட் சிமைப், புலவர்\n\nபாடி யானாப் பண்பிற் பகைவர்\n\nஓடுகழல் கம்பலை கண்ட\nசெருவெஞ் சேஎய் பெருவிறல் நாடே!",
    "meaning": "வெப்புள் என்பது சூடு பறக்கும் கோடைகாலத்தில் வேங்கை விளையும் நிலம். அந்த நிலத்தில் கார் காலத்தில் மழை பொழிய அதன் ஈரத்தில் புழுதி தோன்ற உழுவர். வரகு விதைப்பர். அது பயிராக வளரும்போது இடையே முளைக்கும் பல்லிச் செடிகளைக் களைந்து எறிவர். வரகு செழித்து வளரும். கருவுற்றிருக்கும் பெண்மயில் போல் உடல் விரிந்து கதிர் விடும். அக் கதிரில் அடி முதல் நுனி வரையில் வரகு-மணிகள் காய்த்திருக்கும். விளைச்சல் வெண்ணிறத்தில் தோன்றும். அதனை அறுப்பர்.  \r\nதினை கொய்வர்.\r\nவரகு அறுப்போர், தினை கொய்வோர் ஆகியோரின் ஆரவாரம் கேட்கும்.\r\nஅவரைக்காய் கொய்யும் பதம் பெற்றிருக்கும்.\r\nநிலத்தில் புதைத்து ‘மட்டுத்தேறல்’ விளைந்திருக்கும்.\r\nஇவற்றையெல்லாம் குடிதோறும் பங்கிட்டுக்கொள்வர்.\r\nநிலக்கடலை வேகவைத்துக்கொள்வர்.\r\nசோறும் சமைத்துக்கொள்வர்.\r\nதாலம் என்னும் வட்டில்-கலத்தில் போட்டுத் தோளில் சுமந்துசெல்வர். வேண்டும்போது உண்பர் (வாய்ப்பூசல் செய்துகொள்வர்)."
  },
  {
    "story_id": 121,
    "story_category": "purananooru",
    "story_title": "121. புலவரும் பொதுநோக்கமும்!",
    "url": "https://www.tamilsurangam.in/literatures/ettuthogai/purananooru/purananooru_121.html",
    "information": "பாடியவர்: கபிலர்.\n\nபாடப்பட்டோன்: மலையமான் திருமுடிக்காரி.\n\nதிணை: பொதுவியல். துறை: பொருண் மொழிக் காஞ்சி.",
    "poem": "ஒரு திசை ஒருவனை உள்ளி, நாற்றிசைப்\n\nபலரும் வருவர், பரிசில் மாக்கள்;\n\nவரிசை அறிதலோ அரிதே; பெரிதும்\n\nஈதல் எளிதே, மாவண் தோன்றல்;\n\nஅது நற்கு அறிந்தனை யாயின்,\nபொது நோக்கு ஒழிமதி, புலவர் மாட்டே!",
    "meaning": "ஒரு திசையில் புகழ் பெற்று விளங்கும் ஒருவனிடம் பரிசில் பெறுவதற்காகப் பல திசையிலிருந்தும் புலவர்கள் வருவார்கள். கொடை வழங்கும் குடிப்பிறப்பே! அவர்களின் தரத்தை உணர்ந்துகொள்ளுதல் கடினம்தான். என்றாலும் புலவர்கள் அனைவரையும் ஒரே சமமான கண்ணோட்டத்தில் பார்த்து அவர்களுக்குப் பரிசில் வழங்கும் உன் பொதுக் கண்ணோட்டத்தைத்  தவிர்ப்பாயாக. – இவ்வாறு புலவர் காரிக்கு அறிவுரை கூறுகிறார்"
  },
  {
    "story_id": 122,
    "story_category": "purananooru",
    "story_title": "122. பெருமிதம் ஏனோ!",
    "url": "https://www.tamilsurangam.in/literatures/ettuthogai/purananooru/purananooru_122.html",
    "information": "பாடியவர்: கபிலர்.\n\nபாடப்பட்டோன்: மலையமான் திருமுடிக்காரி.\n\nதிணை: பாடாண். துறை: இயன் மொழி.",
    "poem": "கடல் கொளப் படாஅது, உடலுநர் ஊக்கார்,\n\nகழல்புனை திருந்துஅடிக் காரி! நின் நாடே;\n\nஅழல் புறம் தரூஉம் அந்தணர் அதுவே;\n\nவீயாத் திருவின் விறல் கெழு தானை\n\nமூவருள் ஒருவன், துப்பா கியர் என,\nஏத்தினர் தரூஉங் கூழே, நும்குடி\n\nவாழ்த்தினர் வரூஉம் இரவலர் அதுவே;\n\nவடமீன் புரையுங் கற்பின், மடமொழி,\n\nஅரிவை தோள் அளவு அல்லதை,\n\nநினது என இலைநீ பெருமிதத் தையே.",
    "meaning": "வீரக்கழல் அணிந்திருக்கும் காரி மன்ன! உன் நாட்டில் கடலோரப்பகுதி இல்லை. மேலும் உன் நாட்டைக் கைப்பற்ற யாரும் நினைப்பதும் இல்லை. உன் நாட்டில் தீ வளர்க்கும் அந்தணர் மிகுதி.\r\nமூவேந்தர்களில் ஒருவர் ‘எனக்குத் துணையாக வருக’ என உன்னிடம் கெஞ்சிக்கொண்டே இருப்பர். உனக்குச் செல்வம் அவர்கள் தரும் பொருளே.\r\nஉனக்கென்று இருப்பது வடமீன் போல் நிலையான கற்பினை உடைய உன் மனைவியின் தோள் மட்டுமே. இதுவே உனக்கு இருக்கும் பெருமிதம்"
  },
  {
    "story_id": 123,
    "story_category": "purananooru",
    "story_title": "123. மயக்கமும் இயற்கையும்!",
    "url": "https://www.tamilsurangam.in/literatures/ettuthogai/purananooru/purananooru_123.html",
    "information": "பாடியவர்: கபிலர்.\n\nபாடப்பட்டோன்: மலையமான் திருமுடிக்காரி.\n\nதிணை: பாடாண். துறை: இயன் மொழி.",
    "poem": "நாட் கள் உண்டு, நாள்மகிழ் மகிழின்,\n\nயார்க்கும் எளிதே, தேர் ஈதல்லே;\n\nதொலையா நல்லிசை விளங்கு மலயன்\n\nமகிழாது ஈத்த இழையணி நெடுந்தேர்\n\nபயன்கிழு முள்ளூர் மீமிசைப்\nபட்ட மாரி உறையினும் பலவே.",
    "meaning": "கள்ளும், மகிழும் உண்டு மகிழ்ந்திருக்கும் போது தன் தேரைப் பிறருக்குக் கொடையாக வழங்குதல் என்பது எல்லார்க்கும் எளிது. தான் உண்டு மகிழாமல் காரி மன்னன் அணிகலன்கள் ஏற்றி வழங்கிய தேர் அவனது முள்ளூரில் பெய்த மழைத்துளிகளைக் காட்டிலும் அதிகம்."
  },
  {
    "story_id": 124,
    "story_category": "purananooru",
    "story_title": "124. வறிது திரும்பார்!",
    "url": "https://www.tamilsurangam.in/literatures/ettuthogai/purananooru/purananooru_124.html",
    "information": "பாடியவர்: கபிலர்.\n\nபாடப்பட்டோன்: மலையமான் திருமுடிக்காரி.\n\nதிணை: பாடாண். துறை: இயன் மொழி.",
    "poem": "நாளன்று போடிப், புள்ளிடைத் தட்பப்,\n\nபதனன்று புக்குத், திறனன்று மொழியினும்,\n\nவறிது பெயர்குநர் அல்லர்; நெறி கொளப்\n\nபாடு ஆன்று, இரங்கும் அருவிப்\n\nபீடு கெழு மலையற் பாடி யோரே.",
    "meaning": "மலையமான் திருமுடிக் காரியைப் பாடிய புலவர் எந்த நாளில் சென்றிருந்தாலும், சகுனத் தடையோடு சென்றிருந்தாலும், அரசனைக் காணுவதற்கு உரிய பதம் பார்த்துச் செல்லாதிருந்தாலும், அவன் திறமை அல்லாத வேறி எதையோ பாடினாலும் வெறுங்கையோடு மீளமாட்டார்கள். அருவி ஒழுகும் மலையனுக்கு அதுதான் பெருமை."
  },
  {
    "story_id": 125,
    "story_category": "purananooru",
    "story_title": "125. புகழால் ஒருவன்!",
    "url": "https://www.tamilsurangam.in/literatures/ettuthogai/purananooru/purananooru_125.html",
    "information": "பாடியவர்: வடமவண்ணக்கண் பெருஞ்சாத்தனார்.\n\nபாடப்பட்டோன்: தேர்வண் மலையன்.\n\nதிணை: வாகை. துறை: அரச வாகை.\n\nகுறிப்பு: சேரமான் மாந்தரஞ் சேரல் இரும்பொறையும், சோழன் இராச \n\nசூயம்வேட்ட பெருநற்",
    "poem": "கிள்ளியும் பொருதவழிச், சோழற்குத் துப்பாகிய\n\nமலையனைப் பாடியது; பேரிசாத்தனார் பாட்டு எனவும் கொள்வர்.\n\nபருத்திப் பெண்டின் பனுவல் அன்ன,\n\nநெருப்புச் சினந்தணிந்த நிணந்தயங்கு கொழுங்குறை,\n\nபரூஉக் கண் மண்டை யொடு, ஊழ்மாறு பெயர\nஉண்கும், எந்தை! நிற் காண்குவந் திசினே,\n\nநள் ளாதார் மிடல் சாய்ந்த\n\nவல்லாள ! நின் மகிழிருக் கையே\n\nஉழுத நோன் பகடு அழிதின் றாங்கு\n\nநல்லமிழ்து ஆக, நீ நயந்துண்ணும் நறவே;\nகுன்றத் தன்ன களிறு பெயரக்,\n\nகடந்தட்டு வென்றோனும், நிற் கூறும்மே;\n\nவெலீஇயோன் இவன் எனக்\n\nகழலணிப் பொலிந்த சேவடி நிலங் கவர்பு\n\nவிரைந்து வந்து, சமந் தாங்கிய,\nவல்வேல் மலையன் அல்லன் ஆயின்\n\nநல்லமர் கடத்தல் எளிதுமன், நமக்கு எனத்,\n\nதோற்றோன் தானும், நிற்கூ றும்மே,\n\nதொலைஇயோன் அவன் என,\n\nஒருநீ ஆயினை; பெரும! பெரு மழைக்கு\nஇருக்கை சான்ற உயர் மலைத்\n\nதிருத்தகு சேஎய் ! நிற் பெற்றிசி னோர்க்கே.",
    "meaning": "சோழனுக்கும் சேரனுக்கும் போர். மலையன் சோழனுக்குத் துணையாக நின்று போரிட்டான். சோழன் வென்றான்.\r\nபுலவர் சொல்கிறார்.\r\nபோரில் வென்றவனும் உன்னைச் சிறப்பாகப் பேசுகிறான். தோற்றவனும் நீ அவன் பக்கம் இருந்திலுந்தால் வென்றிருக்கலாமே என்று சிறப்பாகப் பேசுகிறான். நீயோ, உழுத எருது நெல்லை உழுதவனுக்குக் கொடுத்துவிட்டு வைக்கோலைத் தின்பது போல வென்றவன் தந்த பொருளை வாங்கிக்கொண்டு மகிழ்ந்திருக்கிறாய். உன்னைத் துணைவனாகப் பெற்றிருக்கும் நான், உன்னோடு சேர்ந்து, நூல் நூற்கும் பெண் வைத்திருக்கும் பஞ்சு போல் நெருப்பில் சுட்டு வெந்த புலால் உணவைப் பறிமாறிக்கொண்டு உண்ணலாம் என்று உன்னைக் காண வந்துள்ளேன். வெல்க உன் புகழ்."
  },
  {
    "story_id": 126,
    "story_category": "purananooru",
    "story_title": "126. கபிலனும் யாமும்!",
    "url": "https://www.tamilsurangam.in/literatures/ettuthogai/purananooru/purananooru_126.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன்: மலையமான் திருமுடிக்காரி.\n\nதிணை: பாடாண். துறை: பரிசில்",
    "poem": "ஒன்னார் யானை ஓடைப் பொன் கொண்டு, பாணர் சென்னி பொலியத் தைஇ,\n\nவாடாத் தாமரை சூட்டிய விழுச்சீர்\n\nஓடாப் பூட்கை உரவோன் மருக!\n\nவல்ல்ஞ்ம் அல்லேம் ஆயினும், வல்லே\nநின்வயிற் கிளக்குவம் ஆயின், கங்குல்\n\nதுயில்மடிந் தன்ன தூங்கிருள் இறும்பின்,\n\nபறை இசை அருவி, முள்ளூர்ப் பொருநர்\n\nதெறலரு மரபின் நின் கிளையொடும் பொலிய,\n\nநிலமிசைப் பரந்த மக்கட்டு எல்லாம்\nபுலன் அழுக்கு அற்ற அந்த ணாளன்,\n\nஇரந்து சென் மாக்கட்கு இனி இடன் இன்றிப்,\n\nபரந்து இசை நிறகப் பாடினன், அதற்கொண்டு\n\nசினமிகு தானை வானவன் குடகடல்,\n\nபொலந்தரு நாவாய் ஓட்டிய அவ் வழிப்,\nபிறகலம் செல்கலாது அனையேம் அத்தை,\n\nஇன்மை துரப்ப, அசை தர வந்து, நின்\n\nவண்மையின் தொடுத்தனம், யாமே; முள்ளெயிற்று\n\nஅரவுஎறி உருமின் முரசெழுந்து இயம்ப,\n\nஅண்ணல் யானையொடு வேந்து களத்து ஒழிய,\nஅருஞ் சமம் ததையத் தாக்கி, நன்றும்\n\nநண்ணாத் தெவ்வர்த் தாங்கும்\n\nபெண்ணையம் படப்பை நாடுகிழ வோயே!",
    "meaning": "மலையமான் பெண்ணையாறு பாயும் நாட்டுக்கு உரிய தலைவன். முள்ளூர் நாட்டைத் தனதாக்கிக் கொண்டவன். பகைநாட்டை வென்று அவரது பட்டத்து யானையின் ஓடையில் இருக்கும் பொன்னைக் கொண்டு வாடாத் தாமரை செய்து பாணர்க்கு விருதாகச் சூட்டி மகிழ்ந்தவன்.\r\nபெண்புலவர் பாடுகிறார்.\r\nவறுமை நிலையில் வந்துள்ள நான் வல்லமை அல்லாதவள் ஆயினும் உன்னைப் பாடியதால் நான் வேறொருவரிடம் பரிசில் பெறவேண்டிப் பாடாத அளவுக்குக் கொடை நல்கியுள்ளாய்.\r\nவானவன் குடகடலில் நாவாய் ஓட்டினான். பெரும்படையுடன் நாவாய் ஓட்டினான். பொன் வளத்தைத் தன் நாட்டுக்குக் கொண்டுவந்தான். அவன் நாவாய் ஓட்டியபோது வேறு நாவாய்க் கலங்கள் ஓடாமல் பார்த்துக்கொண்டான்.\r\nகுடகடலில் வானவன் கப்பல் ஓட்டியபோது வேறு கப்பல்கள் குடகடலில் செல்லாதது போல உன்னிடம் பரிசில் பெற்றபின் நான் வேறு யாரிடமும் பரிசில் பெறச் செல்லாத அளவுக்கு நீ மிகுதியாகப் பரிசில் வழங்கியுள்ளாய்.\r\nவேந்தன் தன் யானையுடன் போர்க்களத்தில் மடியும்படிப் போரிட்டு வென்றவன் நீ. உன் இந்த வெற்றியை அறிவில் அழுக்காறு இல்லாத அந்தணப் புலவன் கபிலன் பாடியுள்ளான்.\r\nநான் இன்று பாடுகிறேன்."
  },
  {
    "story_id": 127,
    "story_category": "purananooru",
    "story_title": "127. உரைசால் புகழ்!",
    "url": "https://www.tamilsurangam.in/literatures/ettuthogai/purananooru/purananooru_127.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: வேள் ஆய் அரண்டின்.\n\nதிணை: பாடாண். துறை: கடைஇநிலை.",
    "poem": "களங் கனி யன்ன கருங்கோட்டுச் சீறி யாழ்ப்\n\nபாடு இன் பனுவல் பாணர் உய்த்தெனக்,\n\nகளிறில வாகிய புல்லரை நெடுவெளிற்,\n\nகான மஞ்ஞை கணனுடு சேப்ப,\n\nஈகை அரிய இழையணி மகளிரொடு\nசாயின்று என்ப, ஆஅய் கோயில்;\n\nசுவைக்கு இனி தாகிய குய்யுடை அடிசில்\n\nபிறர்க்கு ஈவு இன்றித் தம் வயிறு அருத்தி,\n\nஉரைசால் ஓங்குபுகழ் ஒரிஇய\n\nமுரைசு கெழு செல்வர் நகர்போ லாதே.",
    "meaning": "ஆய் அரசன் தாலி அணிந்த தன் மகளிரோடு வாழ்கிறான். அவனிடமுள்ள யானைகளை யாழ் மீட்டிப் பாடும் பாணர்கள் கொண்டுசென்றுவிட்டதால் அவனது கோயில் அரண்மனையில், யானை கட்டும் வெளில் தறியில் யானை இல்லை. – இவ்வாறு கூறுகிறார்கள். முரசு முழங்கும் செல்வம் படைத்தவர் தாளித்து மணக்கும் உணவைப் பிறருக்கு வழங்காமல் தம் வயிற்றுப் பசித் தீ தணிய உண்பது போல் இந்த ஆய் அரசன் இல்லை."
  },
  {
    "story_id": 128,
    "story_category": "purananooru",
    "story_title": "128. முழவு அடித்த மந்தி!",
    "url": "https://www.tamilsurangam.in/literatures/ettuthogai/purananooru/purananooru_128.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: வாழ்த்து; இயன்மொழியும் ஆம்.",
    "poem": "மன்றப் பலவின் மாச்சினை மந்தி\n\nஇரவலர் நாற்றிய விசிகூடு முழவின்\n\nபாடின் தெண்கண், கனி செத்து, அடிப்பின்,\n\nஅன்னச் சேவல் மாறு எழுந்து ஆலும்,\n\nகழல் தொடி ஆஅய் மழை தவழ் பொதியில்;\nஆடு மகள் குறுகின் அல்லது,\n\nபீடுகெழு மன்னர் குறுகலோ அரிதே.",
    "meaning": "ஆய் பொதியில் நாட்டு அரசன். அந்நாட்டில் பொருள் பெற்றுவரச் செல்வோர் விசித்துக் கட்டிய தம் முழவுப் பறையை அந்நாட்டும் பலா மரங்களில் தொங்கவிடுவர். அதனை அங்குள்ள குரங்கு முழக்கும்போது அங்குள்ள அன்னங்களின் ஆண் பறவைகள் எழுச்சி பெற்று ஆடும். – இத்தகைய இயற்கை வளமும், இசை சுகர்ச்சியும் கொண்டது ஆய் நாடு."
  },
  {
    "story_id": 129,
    "story_category": "purananooru",
    "story_title": "129. வேங்கை முன்றில்!",
    "url": "https://www.tamilsurangam.in/literatures/ettuthogai/purananooru/purananooru_129.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: இயன் மொழி.\n\nசிறப்பு : தேறலுண்டு குரவை ஆடுதல்; பரிசிலர்க்கு யானைகளை வழங்கல்.",
    "poem": "குறியிறைக் குரம்பைக் குறவர் மாக்கள்\n\nவாங்குஅமைப் பழுனிய தேறல் மகிழ்ந்து,\n\nவேங்கை முன்றில் குரவை அயரும்,\n\nதீஞ்சுளைப் பலவின், மாமலைக் கிழவன்;\n\nஆஅய் அண்டிரன், அடுபோர் அண்ணல்;\nஇரவலர்க்கு ஈத்த யானையின், கரவின்று,\n\nவானம் மீன்பல பூப்பின், ஆனாது\n\nஒருவழிக் கருவழி யின்றிப்\n\nபெருவெள் ளென்னிற், பிழையாது மன்னே.",
    "meaning": "ஆய் அண்டிரன் இரவலர்களுக்கு வழங்கிய யானையின் எண்ணிக்கைக்கு வானில் பூத்துக்கிடக்கும் மீனின் எண்ணிக்கையும் ஈடாக முடியாது.\r\nஅவன் நாட்டில் பலா மரங்கள் மிகுதி. குறி-இறைக் குரம்பைகளில் வாழும் அவன் நாட்டுக் குறவர் மக்கள் மூங்கிலில் பழுக்க வைத்த தேறல்-கள்ளைப் பருகி, வேங்கை மர முற்றத்தில் குரவை ஆடிவர்"
  },
  {
    "story_id": 130,
    "story_category": "purananooru",
    "story_title": "130. சூல் பத்து ஈனுமோ?",
    "url": "https://www.tamilsurangam.in/literatures/ettuthogai/purananooru/purananooru_130.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: இயன் மொழி.",
    "poem": "விளங்குமணிக் கொடும்பூண் ஆஅய்! நின்னாட்டு\n\nஇளம்பிடி ஒருசூல் பத்து ஈனும்மோ?\n\nநின்னும் நின் மலையும் பாடி வருநர்க்கு,\n\nஇன்முகம் கரவாது, உவந்து நீ அளித்த\n\nஅண்ணல் யானை எண்ணின், கொங்கர்க்\nகுடகடல் ஓட்டிய ஞான்றைத்\n\nதலைப்பெயர்த் திட்ட வேலினும் பலவே!",
    "meaning": "ஆய் அரசனே! உன் நாட்டிலுள்ள இளம் பெண்யானைகள் ஒவ்வொரு முறையும் பத்துக் கன்றுகள் போடுமோ! நீ உன்னை நாடி வந்தவர்களுக்குக் கொடையாக வழங்கிய யானைகளின் எண்ணிக்கை போரிட வந்த கொங்கரை நீ மேலைக்கடல் பக்கம் ஓடும்படிச் செய்தபோது அவர்கள் வீசிவிட்டு ஓடிய வேலைக் காட்டிலும் எண்ணிக்கையில் அதிகமாக உள்ளதே!"
  },
  {
    "story_id": 131,
    "story_category": "purananooru",
    "story_title": "131. காடும் பாடினதோ?",
    "url": "https://www.tamilsurangam.in/literatures/ettuthogai/purananooru/purananooru_131.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: இயன் மொழி .",
    "poem": "மழைக் கணஞ் சேக்கும் மாமலைக் கிழவன்,\n\nவழைப் பூங் கண்ணி வாய்வாள் அண்டிரன்\n\nகுன்றம் பாடின கொல்லோ;\n\nகளிறு மிக உடைய இக் கவின் பெறு காடே?",
    "meaning": "ஆய் அண்டிரன் சிறந்த வாள்வீரன். ‘வழை’ என்னும் பூ அவனது குடிப்பூ. அதனை குடியின் அடையாளப் பூவாக அவன் தலையில் சூடிக்கொள்வான். யானைகளை அவர் பரிசிலாக வழங்குவான். அவன் மலைகளில் ஏராளமான யானைகள் உள்ளன். ஒருவேளை அந்தக் காடுகள் அவனைப் பாடிப் பெற்றுக்கொண்டனவோ"
  },
  {
    "story_id": 132,
    "story_category": "purananooru",
    "story_title": "132. போழ்க என் நாவே!",
    "url": "https://www.tamilsurangam.in/literatures/ettuthogai/purananooru/purananooru_132.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: இயன் மொழி.",
    "poem": "முன்னுள்ளு வோனைப் பின்னுள்ளி னேனே!\n\nஆழ்க, என் உள்ளம்! போழ்க என் நாவே!\n\nபாழ் ஊர்க் கிணற்றின் தூர்க, என் செவியே!\n\nநரந்தை நறும்புல் மேய்ந்த கவரி\n\nகுவளைப் பைஞ்சுனை பருகி, அயல\nதகரத் தண்ணிழல் பிணையொடு வதியும்\n\nவடதிசை யதுவே வான்தோய் இமையம்,\n\nதென்திசை ஆஅய் குடி இன்றாயின்,\n\nபிறழ்வது மன்னோ இம் மலர்தலை உலகே.",
    "meaning": "வடதிசையில் உள்ள இமயமலையில் கவரிமான்கள் வாழும். அவை நரந்தம் புல்லை மேய்ந்த பின், குவளை பூத்திருக்கும் குளத்து நீரைப் பருகி, தகர மரத்து நிழலில் உறங்கும். தென்திசையில் ஆய்-குடும்பம் இல்லை எனின் இமயமலையின் எடைப்பெருமையால் உலகம் பிறண்டுவிடும்.\r\nஇப்படிக் கூறுவது ஒருவகை மொழிநயம். வடதிசையில் உள்ள இமயமலையின் பெருமைக்கு ஈடாகத் திகழ்வது தென்திசையில் உள்ள ‘ஆய்’ மன்னின் குடிமரபு என்கிறது இந்தப் பாடல்.\r\nஇப்படிப்பட்ட ஆய் அரசனை முதலிலேயே பார்த்து என் ஙறுமையாப் போக்கிக்கொள்ளாமல் காலம் போன கடைசியில் பார்க்கிறேனே!\r\nஅதனால் என் உள்ளம் மூழ்கி அழியட்டும். இப்போது பாடும் என் நாக்கு பிளந்துபோகட்டும். அவன் புகழைக் காலம் தாழ்ந்து கேட்கும் என் காது பாழ்ங்கிணறு போலத் தூர்ந்துபோகட்டும்."
  },
  {
    "story_id": 133,
    "story_category": "purananooru",
    "story_title": "133. காணச் செல்க நீ!",
    "url": "https://www.tamilsurangam.in/literatures/ettuthogai/purananooru/purananooru_133.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: விறலியாற்றுப்படை.",
    "poem": "மெல்லியல் விறலி! நீ நல்லிசை செவியிற்\n\nகேட்பின் அல்லது, காண்பறி யலையே;\n\nகாண்டல் சால வேண்டினை யாயின்- மாண்ட நின்\n\nவிரை வளர் கூந்தல் வரைவளி உளரக்,\n\nகலவ மஞ்ஞையின் காண்வர இயலி,\nமாரி யன்ன வண்மைத்\n\nதேர்வேள் ஆயைக் காணிய சென்மே!",
    "meaning": "பாடியாடும் பாவையாகிய விறலியே! நீ கேள்விப்பட்டிருப்பாயே அல்லாமல் தேர் வழங்கும் வேள் ஆய் மழை பொழிவது போல் கொடை நல்குவதைப் பார்த்திருக்கமாட்டாய். நீ நேரில் காணச் செல். ஆடுவதற்காக மணக்கும் கூந்தலை உலர்த்திக்கொண்டிருக்கிறாயே இப்படியே சென்று கண்டு பெற்றுப் பயன்கொள்க."
  },
  {
    "story_id": 134,
    "story_category": "purananooru",
    "story_title": "134. இம்மையும் மறுமையும்!",
    "url": "https://www.tamilsurangam.in/literatures/ettuthogai/purananooru/purananooru_134.html",
    "information": "பாடியவர்: உறையூர் ஏணிச்சேரி முடமோசியார்\n\nபாடப்பட்டோன்: ஆய் அண்டிரன்\n\nதிணை: பாடாண் துறை: இயன் மொழி",
    "poem": "இம்மைச் செய்தது மறுமைக்கு ஆம் எனும்\n\nஅறவிலை வணிகன் ஆ அய் அல்லன்;\n\nபிறரும் சான்றோர் சென்ற நெறியென,\n\nஆங்குப் பட்டன்று அவன் கைவண் மையே.",
    "meaning": "இந்தப் பிறவியில் அறம் செய்தால் அது மறுபிறவியில் பயன் தரும் என்று எண்ணிக்கொண்டு அறச்செயலை விலைக்கு விற்கும் ‘அறவிலை வணிகன்’ ஆய் அல்லன். அறக்கொடை சான்றோர்கள் சென்று காட்டிய ஒரு வழிமுறை என்று எண்ணிக்கொண்டு கொடை வழங்குபவன் ஆய்."
  },
  {
    "story_id": 135,
    "story_category": "purananooru",
    "story_title": "135. காணவே வந்தேன்!",
    "url": "https://www.tamilsurangam.in/literatures/ettuthogai/purananooru/purananooru_135.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: பரிசில்.",
    "poem": "கொடுவரி வழங்கும் கோடுயர் நெடுவரை,\n\nஅருளிடர்ச் சிறுநெறி ஏறலின், வருந்தித்,\n\nதடவரல் கொண்ட தகைமெல் ஒதுக்கின்,\n\nவளைக்கை விறலியென் பின்னள் ஆகப்,\n\nபொன்வார்ந் தன்ன புரிஅடங்கு நரம்பின்\nவரிநவில் பனுவல் புலம்பெயர்ந்து இசைப்பப்,\n\nபடுமலை நின்ற பயங்கெழு சீறியாழ்\n\nஒல்கல் உள்ளமொடு ஒருபுடைத் தழீஇப்,\n\nபுகழ்சால் சிறப்பின்நின் நல்லிசை உள்ளி\n\nவந்தெனன் எந்தை! யானே: யென்றும்\nமன்றுபடு பரிசிலர்க் காணின், கன்றொடு\n\nகறையடி யானை இரியல் போக்கும்\n\nமலைகெழு நாடன்! மாவேள் ஆஅய்!\n\nகளிறும் அன்றே; மாவும் அன்றே;\n\nஒளிறுபடைப் புரவிய தேரும் அன்றே;\nபாணர், படுநர்,பரிசிலர், ஆங்கவர்,\n\nதமதெனத் தொடுக்குவர் ஆயின், எமதெனப்\n\nபற்றல் தேற்றாப் பயங்கெழு தாயமொடு,\n\nஅன்ன வாக, நின் ஊழி; நின்னைக்\n\nகாண்டல் வேண்டிய அளவை; வேண்டார்\nஉறுமுரண் கடந்த ஆற்றல்\n\nபொதுமீக் கூற்றத்து நாடுகிழ வோயே!",
    "meaning": "பொதியில் நாட்டைப் ‘பொதுமீக்கூற்றம்’ என்றும் வழங்கினர். அது பொதியமலையைச் சூழ்ந்த நாடு. அதன் அரசன் ஆய். அவன் பெருங்கொடையாளி (மா வேள்).\r\nவரிப்புலி விளையாடும் உயர்ந்த மலையின் சிறு வழியில் ஏறுவதால் வருத்தமுற்று, தடவிக்கொண்டு நடக்கும் விறலி என் பின்னே வர, படுமலைப் பண்ணில் வரிப்பாடல் பாடிய, பொன் போன்ற நரம்பினை உடைய யாழைத் தளர்ந்த உள்ளத்தொடு ஒருபக்கம் தழுவிக்கொண்டு, பலரும் புகழும் உன்னை நாடி வந்துள்ளேன். பரிசில் வேண்டுவோரை மன்றத்தில் கண்டால் யானைகளை அதன் கன்றுகளோடு வழங்குவாய் என்கின்றனர். குதிரை, தேர் ஆகியவற்றையும் நீ வழங்குவாய். பாணர், பாடுநர் ஆகியோருக்கும் வழங்குவாய். உன் மூதாதையர் விட்டுச்சென்ற தாயத்தையும் வழங்குவாய். உன் விருப்பம்."
  },
  {
    "story_id": 136,
    "story_category": "purananooru",
    "story_title": "136. வாழ்த்தி உண்போம்!",
    "url": "https://www.tamilsurangam.in/literatures/ettuthogai/purananooru/purananooru_136.html",
    "information": "பாடியவர்: துறையூர் ஓடை கிழார்\n\nபாடப்பட்டோன்: ஆய் அண்டிரன்\n\nதிணை: பாடாண்\n\nதுறை: பரிசில் கடாநிலை சிறப்பு: வாழ்வை ஊடறுக்கும் பகைகள் பலவற்றைப் \n\nபற்றிய செய்தி.",
    "poem": "யாழ்ப் பத்தர்ப் புறம் கடுப்ப\n\nஇழை வலந்த பறுன்னத்து\n\nஇடைப் புரைபற்றிப், பிணி விடாஅ\n\nஈர்க் குழாத்தொடு இறை கூர்ந்த\n\nபேஎன் பகையென ஒன்று என்கோ?\nஉண்ணா மையின் ஊன் வாடித்,\n\nதெண் ணீரின் கண் மல்கிக்,\n\nகசிவுற்ற என் பல் கிளையொடு\n\nபசி அலைக்கும் பகைஒன் றென்கோ?\n\nஅன்ன தன்மையும் அறிந்து ஈயார்,\nநின்னது தா என, நிலை தளர,\n\nமரம் பிறங்கிய நளிச் சிலம்பின்,\n\nகுரங் கன்ன புன்குறுங் கூளியர்\n\nபரந் தலைக்கும் பகைஒன் றென்கோ?\n\nஆஅங்கு, எனைப் பகையும் அறியுநன் ஆய்,\nஎனக் கருதிப், பெயர் ஏத்தி,\n\nவா யாரநின் இசை நம்பிச்,\n\nசுடர் சுட்ட சுரத்து ஏறி,\n\nஇவண் வந்த பெரு நசையேம்;\n\nஎமக்கு ஈவோர் பிறர்க்கு ஈவோர்;\nபிறர்க்கு ஈவோர் தமக்கு ஈப வென\n\nஅனைத் துரைத்தனன் யான்ஆக,\n\nநினக்கு ஒத்தது நீ நாடி,\n\nநல்கினை விடுமதி, பரிசில்! அல்கலும்,\n\nதண்புனல் வாயில் துறையூர் முன்றுறை\nநுண்பல மணலினும் ஏத்தி,\n\nஉண்குவம், பெரும ! நீ நல்கிய வளனே.",
    "meaning": "யாழ் என்னும் தன் இசைக்கருவியின் புறத்தே இழைக் கோட்டில் காணப்படும் புள்ளிகள் போலத் தன் தலைமுடியில் மேயும் பேன் பகை ஒன்று மட்டுமா?\r\nஉணவின்றி உண்ணாமல் உடம்பு வாடி, கண்ணீர் கசியும் தன் சுற்றத்தாரின் பசிப் பகை ஒன்று மட்டுமா?\r\nமலைக்காட்டு வழியில் உன்னை நாடி வரும்போது, இத்தகைய என் வறுமைத் தன்மையைக் கண்டும் எனக்கு ஏதும் தராமல் “உன்னிடம் உள்ளதைக் தா” என்று வழிப்பறி செய்யும் குரங்குக்கூட்டம் போன்ற கூளியர் இனக்கூட்டம் துன்புறுத்தும் பகை ஒன்று மட்டுமா?\r\nஇவற்றையெல்லாம் அறிந்து ஆய் ஈவான் என நம்பி, சுட்டெரிக்கும் வெயிலில் இங்கு வந்துள்ளேன்.\r\nஎனக்கு வேண்டியதை வழங்குபவர் பிறருக்கும் வேண்டியதை வழங்குவர். பிறருக்கு வேண்டியதை ஈவோர் தனக்கும் வேண்டியதை (மகிழ்ச்சியை) வழங்கிக்கொள்வர் – என்று நான் சொல்வதுண்டு.\r\nஉனக்கு ஒத்ததை நீ வழங்கவேண்டும்.\r\nஅதனைப் பெற்ற நான் என் ஊர் துறையூர் ஓடையில் உள்ள மணலைக் காட்டிலும் அதிகமாக உன்னை வாழ்த்திக்கொண்டே இருப்பேன்."
  },
  {
    "story_id": 137,
    "story_category": "purananooru",
    "story_title": "137. நின்பெற்றோரும் வாழ்க!",
    "url": "https://www.tamilsurangam.in/literatures/ettuthogai/purananooru/purananooru_137.html",
    "information": "பாடியவர்: ஒருசிறைப் பெரியனார்.\n\nபாடப்பட்டோன்: நாஞ்சில் வள்ளுவன்.\n\nதிணை: பாடாண். துறை: இயன் மொழி; பரிசில் துறையும் ஆம்.",
    "poem": "இரங்கு முரசின், இனம் சால் யானை,\n\nமுந்நீர் ஏணி விறல்கெழு மூவரை\n\nஇன்னும் ஓர் யான் அவாஅறி யேனே;\n\nநீயே, முன்யான் அரியு மோனே! துவன்றிய\n\nகயத்திட்ட வித்து வறத்திற் சாவாது,\nகழைக் கரும்பின், ஒலிக்குந்து,\n\nகொண்டல் கொண்டநீர் கோடை காயினும்,\n\nகண் ணன்ன மலர்பூக் குந்து,\n\nகருங்கால் வேங்கை மலரின், நாளும்\n\nபொன் னன்ன வீ சுமந்து,\nமணி யன்ன நீர் கடற் படரும்;\n\nசெவ்வரைப் படப்பை நாஞ்சிற் பொருந!\n\nசிறுவெள் ளருவிப் பெருங்கல் நாடனை!\n\nநீவா ழியர் நின் தந்தை\n\nதாய்வா ழியர் நிற் பயந்திசி னோரே!",
    "meaning": "வறண்ட காலத்திலும் உன் நாட்டில் ஈரமண்ணில் விழுந்த நெல் விதை கரும்பு போல் செழித்துள்ளது.\r\nகோடையிலும் மலர்கள் பூத்துக் குலுங்குகின்றன.\r\nபொன்னிற வேங்கைப் பூக்கள் கடலில் மிதக்கின்றன.\r\nஇப்படிப்பட்டதும், செவ்வரை என்னும் மலையைக் கொண்டதுமான ‘நாஞ்சில்’ என்னும் நாட்டை உடையவன் நீ. (செவ்வரை மலை என்பது நாஞ்சில்மலை. நாஞ்சில் = கலப்பை)\r\nநீ வாழ்க. உன்னைப் பெற்றெடுத்த தாய்தந்தையர் வாழ்க."
  },
  {
    "story_id": 138,
    "story_category": "purananooru",
    "story_title": "138. நின்னை அறிந்தவர் யாரோ?",
    "url": "https://www.tamilsurangam.in/literatures/ettuthogai/purananooru/purananooru_138.html",
    "information": "பாடியவர்: மருதன் இளநாகனார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: பாணாற்றுப் படை.",
    "poem": "ஆனினம் கலித்த அதர்பல கடந்து,\n\nமானினம் கலித்த மலையின் ஒழிய,\n\nமீளினம் கலித்த துறைபல நீந்தி,\n\nஉள்ளி வந்த, வள்ளுயிர்ச் சீறியாழ்,\n\nசிதாஅர் உடுக்கை, முதாஅரிப் பாண!\nநீயே, பேரெண் ணலையே; நின்இறை,\n\nமாறி வா என மொழியலன் மாதோ;\n\nஒலியிருங் கதுப்பின் ஆயிழை கணவன்\n\nகிளி மரீஇய வியன் புனத்து\n\nமரன் அணி பெருங்குரல் அனையன் ஆதலின்,\nநின்னை வருதல் அறிந்தனர் யாரே!",
    "meaning": "ஏழு நரம்ப கொண்ட சீறியாழில் முதாரிப்பண் பாடும் பாண! கிழிந்து சிதைந்த உடையுடன் நீ உள்ளாய்.\r\nஆன் இனங்கள் (ஆடுமாடுகள்) துள்ளி விளையாடும் காட்டுவழி\r\nமான் இனங்கள் துள்ளி விளையாடும் மலைவழி\r\nமீன் இனங்கள் துள்ளி விளையாடும் நீர்த்துறை வழி\r\nஎன்று பல வழிகளைக் கடந்து இங்கு நீ வந்துள்ளாய்.\r\nநீ இதுவரை உன் அரசன் பெயரை நினைத்துப் பார்க்கவில்லை. அவனிடம் நீ சென்றால் ‘போய்விட்டுப் பிறகு வா’ என்று சொல்லமாட்டான். கிளிகள் எடுத்துக்கொள்ளும் மணிக்கதிர் போன்றவன். தழைத்த கூந்தலை உடைய ஒருத்தியின் கணவன். அவன் பெருமையை அறிந்தவர் யார்?"
  },
  {
    "story_id": 139,
    "story_category": "purananooru",
    "story_title": "139. சாதல் அஞ்சாய் நீயே!",
    "url": "https://www.tamilsurangam.in/literatures/ettuthogai/purananooru/purananooru_139.html",
    "information": "பாடியவர்: மருதன் இளநாகனார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: பரிசில் கடா நிலை.\n\nசிறப்பு: 'வாழ்தல் வேண்டிப் பொய் கூறேன்; மெய் கூறுவல்' என்னும் \n\nபுலவரது உள்ளச் செவ்வி.",
    "poem": "சுவல் அழுந்தப் பல காய\n\nசில் லோதிப் பல்இளை ஞருமே,\n\nஅடி வருந்த நெடிது ஏறிய\n\nகொடி மருங்குல் விறலிய ருமே,\n\nவாழ்தல் வேண்டிப்\nபொய் கூறேன்; மெய் கூறுவல்;\n\nஓடாப் பூட்கை உரவோர் மருக!\n\nஉயர் சிமைய உழாஅ நாஞ்சில் பொருந!\n\nமாயா உள்ளமொடு பரிசில் துன்னிக்,\n\nகனிபதம் பார்க்கும் காலை யன்றே;\nஈதல் ஆனான், வேந்தே; வேந்தற்குச்\n\nசாதல் அஞ்சாய், நீயே; ஆயிடை,\n\nஇருநிலம் மிளிர்ந்திசின் ஆஅங்கு, ஒருநாள்,\n\nஅருஞ் சமம் வருகுவ தாயின்,\n\nவருந்தலு முண்டு, என் பைதலங் கடும்பே",
    "meaning": "என் இளம்பிள்ளைகள் பலரும், மனைவி விறலியும் வாழவேண்டும் என்பதற்காகப் பொழ் சொல்லமாட்டேன். உண்மையையே பேசுவேன். நீ முறமுதுகிடாத குறிக்கோளை உடைய வலியவர் வழிவந்தவன். நாஞ்சில்மலைத் தலைவன். நீ கனியும் வரையில் நாங்கள் காத்திருக்காமல் பரிசில் வழங்கியவன். நீ வேந்தர் பக்கம் நின்று போரிட்டுச் சாதலுக்கு அஞ்சாதவன். நீ போருக்குச் சென்றுவிட்டால் துன்புறும் என் சுற்றம் வருந்தும் அல்லவா? (செல்லுமுன் வழங்குக)"
  },
  {
    "story_id": 140,
    "story_category": "purananooru",
    "story_title": "140. தேற்றா ஈகை!",
    "url": "https://www.tamilsurangam.in/literatures/ettuthogai/purananooru/purananooru_140.html",
    "information": "பாடியவர்: அவ்வையார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: பரிசில் விடை.",
    "poem": "தடவுநிலைப் பலவின் நாஞ்சில் பொருநன்\n\nமடவன், மன்ற; செந்நாப் புலவீர்!\n\nவளைக்கை விறலியர் படப்பைக் கொய்த\n\nஅடகின் கண்ணுறை ஆக யாம் சில\n\nஅரிசி வேண்டினெம் ஆகத், தான் பிற\nவரிசை அறிதலின் தன்னும் தூக்கி.\n\nஇருங்கடறு வளைஇய குன்றத் தன்ன ஓர்\n\nபெருங்களிறு நல்கியோனே; அன்னதோர்\n\nதேற்றா ஈகையும் உளதுகொல்?\n\nபோற்றார் அம்ம, பெரியோர் தம் கடனே?",
    "meaning": "ஔவையார் பாடுகிறார். நாஞ்சில் வள்ளுவன் பலா மிகுந்த நாஞ்சில் நாட்டுப் போராளி. அவன் ஒரு மடையன். புலவர்களே, கவனமாக இருங்கள். நானும் என் தோழிமார் விறலியரும் தோட்டத்தில் கீரை பறித்தோம். அதனோடு போட்டுச் சமைப்பதற்குக் கொஞ்சம் அரிசி தரும்படி அவனிடம் வேண்டினேன். அவனோ தன் பெருமையையும், என் தகுதியையும் எண்ணிப் பார்த்தான். குன்று போல் தோன்றிய ஒரு யானையைப் பரிசாக வழங்கினான். இப்படி ஒரு மனத்தெளிவு இல்லாத கொடையும் ஒன்று இருக்குமோ? அதனால் புலவர்களே, கவனமாக இருங்கள்."
  },
  {
    "story_id": 141,
    "story_category": "purananooru",
    "story_title": "141. மறுமை நோக்கின்று!",
    "url": "https://www.tamilsurangam.in/literatures/ettuthogai/purananooru/purananooru_141.html",
    "information": "பாடியவர்: பரணர்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பாடாண். துறை: பாணாற்று படை; புலவராற்றுப் படையும் ஆம்.",
    "poem": "பாணன் சூடிய பசும்பொன் தாமரை\n\nமாணிழை விறலி மாலையொடு விளங்கக்,\n\nகடும்பரி நெடுந்தேர் பூட்டுவிட்டு அசைஇ,\n\nஊரீர் போலச் சுரத்திடை இருந்தனிர்!\n\nயாரீ ரோ? என வனவல் ஆனாக்,\nகாரென் ஒக்கல், கடும் பசி, இரவல!\n\nவென்வேல் அண்ணல் காணா ஊங்கே,\n\nநின்னினும் புல்லியேம் மன்னே; இனியே,\n\nஇன்னேம் ஆயினேம் மன்னே ; என்றும்\n\nஉடாஅ, போரா ஆகுதல் அறிந்தும்\nபடா அம் மஞ்ஞைக்கு ஈத்த எம் கோ,\n\nகடாஅ யானைக் கலிமான் பேகன்,\n\nஎத்துணை ஆயினும் ஈதல் நன்று என\n\nமறுமை நோக்கின்றோ அன்றே,\n\nபிறர், வறுமை நோக்கின்று, அவன் கைவண்மையே.",
    "meaning": "பே என்னும் சொல் மழைமேகத்தை உணர்த்தும். மழைமேகம் போன்றவன் என்னும் பொருளில் பேகன் என்னும் பெயர் உருவாகியுள்ளது.\r\nவறுமையில் வாடும் பாணன் ஒருவனைப் பேகனிடம் பரிசில் பெற்றுவந்த பாணன் பேகனிடம் செல்லும்படி ஆற்றுப்படுத்துகிறான்.\r\nபாணன் பொன்னால் செய்த தாமரையும், அவன் மனைவி விறலி விலை உயர்ந்த அணிகலன்களையும் மாலையையும் அணிந்துகொண்டிருந்தான். அவர்கள் தாம் ஊர்ந்துவந்த தேரிலிருந்த குதிரைகளை அவிழ்ந்து விட்டுவிட்டு இளைப்பாறிக்கொண்டிருந்தனர். அந்தப் பாணன் சொல்கிறான்.\r\n“ஊருக்குச் செல்பவர் போல வழியில் உள்ள காட்டில் காணப்படுகிறீரே, நீவிர் யார்” என வினவுகிறாய். சொல்கிறேன் கேள். மேகக்கூட்டம் போன்ற சுற்றத்தாருடன், கடுமையான பசியுடன் காணப்படுகிறாய். வெற்றிவேல் அண்ணல் பேகனைக் காண்பதற்கு முன்னர் நானும் உன்னைக் காட்டிலும் கேடாக இருந்தேன். மயில் உடுத்திக்கொள்ளாது, போர்த்திக்கொள்ளாது எனத் தெரிந்திருந்தும், தான் குளிரில் நடுங்கும்போது போர்த்தியிருந்த மேலாடையை ஆடும் மயிலுக்குக் குளிரில் அது நடுங்குவதாக எண்ணிப் போர்த்திவிட்டவன் எமக்கு இப் பரிசில்களை வழங்கிய எம் அரசன். அவன் யானைக்கடா மீது உலவும் பேகன். சிறிதோ, பெரிதோ, எந்த அளவாயினும் ஈதல்தான் பெரிது எனச் செயல்படுபவன். அவன் பிறரது வறுமை நிலைமையைப் பார்த்து அதனைப் போக்கும் அளவுக்கு வழங்குவான்."
  },
  {
    "story_id": 142,
    "story_category": "purananooru",
    "story_title": "142. கொடைமடமும் படைமடமும்!",
    "url": "https://www.tamilsurangam.in/literatures/ettuthogai/purananooru/purananooru_142.html",
    "information": "பாடியவர்: பரணர்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பாடாண். துறை: இயன்மொழி.",
    "poem": "அறுகுளத்து உகுத்தும், அகல்வயல் பொழிந்தும்,\n\nஉறுமிடத்து உதவாது உவர்நிலம் ஊட்டியும்,\n\nவரையா மரபின் மாரி போலக்,\n\nகடாஅ யானைக் கழற்கால் பேகன்\n\nகொடைமடம் படுதல் அல்லது,\nபடைமடம் படான் பிறர் படைமயக் குறினே.",
    "meaning": "அரசன் பேகன் வீரக்கழல் அணிந்த தன் கால்களால் யானைக் கடாவை அடக்கி ஆள்பவன். \r\nமழையானது நீர் இல்லாத குளத்தில் பொழியவேண்டும். வயலில் பொழியவேண்டும். அவ்வாளன்றி களர் நிலத்திலும் பொழிவது போல வள்ளல் பேகன் கொடை வழங்குவதில் ஒரு மடையனாக விளங்குபவன். ஆனால் போரின்போது மடமை இல்லாதவன். நல்லவர்களை விலக்கி அல்லாதவர்களைக் கொல்பவன்."
  },
  {
    "story_id": 143,
    "story_category": "purananooru",
    "story_title": "143. யார்கொல் அளியள்!",
    "url": "https://www.tamilsurangam.in/literatures/ettuthogai/purananooru/purananooru_143.html",
    "information": "பாடியவர்: கபிலர்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பெருந்திணை.\n\nதுறை: குறுங்கலி; தாபதநிலையும் ஆம்.\n\nகுறிப்பு: துறக்கப்பட்ட கண்ணகி காரணமாகப் பாடியது.",
    "poem": "மலைவான் கொள்க! என, உயர்பலி தூஉய்,\n\nமாரி ஆன்று, மழைமேக்கு உயர்க!  எனக்\n\nகடவுட் பேணிய குறவர் மாக்கள்,\n\nபெயல்கண் மாறிய உவகையர், சாரல்\n\nபுனைத்தினை அயிலும் நாட! சினப் போர்க்\nகைவள் ஈகைக் கடுமான் பேக!\n\nயார்கொல் அளியள் தானே; நெருநல்,\n\nசுரன் உழந்து வருந்திய ஒக்கல் பசித்தெனக்,\n\nகுணில்பாய் முரசின் இரங்கும் அருவி\n\nநளிஇருஞ் சிலம்பின் சீறூர் ஆங்கண்.\nவாயில் தோன்றி, வாழ்த்தி நின்று,\n\nநின்னும்நின் மலையும் பாட, இன்னாது\n\nஇகுத்த கண்ணீர் நிறுத்தல் செல்லாள்.\n\nமுலையகம் நனைப்ப, விம்மிக்\n\nகுழல்இனை வதுபோல் அழுதனள், பெரிதே?",
    "meaning": "கபிலர் பேகனிடம் வினவி வேண்டுகிறார்.\r\nநேற்று அருவி ஒலி கேட்கும் உன் சிற்றூருக்குச் சென்றேன். காடுமேடெல்லாம் நடந்து வருந்தும் என் சுற்றத்தின் பசியைப் போக்கிக்கொள்ள உன் வீட்டு வாயிலில் நின்று உன்னையும் உன் மலையையும் வாழ்த்திக்கொண்டு நின்று பாடினேன்.\r\nஉகும் கண்ணீரை நிறுத்த முடியாமல் ஒருத்தி (பேகன் மனைவி கண்ணகி) வெளியே வந்து விம்மிக்கொண்டு நின்றாள். வருந்தத்தக்க அவள் யாரோ.\r\nகுறவர் மக்கள் வானம் மழை பொழியவேண்டும் என்று (தினைப்)பலி தூவ, மழை பொழிந்தது. மழை மேக்கு உயர்க (நிற்பதாகுக) எனக் கடவுளுக்கு விழா எடுப்ப மழை நின்றுவிட்டது. அதனால் மகிழ்ச்சியுற்று புனத்தில் விளைந்துள்ள தினையை அறுவடை செய்து சமைத்து உண்பர். இப்படிப்பட்டவர் வாழும் நாட்டின் அரசன் பேகன்."
  },
  {
    "story_id": 144,
    "story_category": "purananooru",
    "story_title": "144. தோற்பது நும் குடியே!",
    "url": "https://www.tamilsurangam.in/literatures/ettuthogai/purananooru/purananooru_144.html",
    "information": "பாடியவர்: கபிலர்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பெருந்திணை. துறை: குறுங்கலி.",
    "poem": "அருளா யாகலோ கொடிதே; இருள்வரச்,\n\nசீறியாழ் செவ்வழி பண்ணி யாழ நின்\n\nகார்எதிர் கானம் பாடினே மாக,\n\nநீல்நறு நெய்தலிற் பொலிந்த உண்கண்\n\nகலுழ்ந்து, வார் அரிப் பனி பூண்அகம் நனைப்ப,\nஇனைதல் ஆனா ளாக, இளையோய்!\n\nகிளையை மன், எம் கேள்வெய் யோற்கு?என,\n\nயாம்தன் தொழுதனம் வினவக், காந்தள்\n\nமுகைபுரை விரலின் கண்ணீர் துடையா,\n\nயாம், அவன் கிளைஞரேம் அல்லேம்; கேள்,இனி;\nஎம்போல் ஒருத்தி நலன்நயந்து, என்றும்,\n\nவரூஉம் என்ப; வயங்கு புகழ்ப் பேகன்\n\nஒல்லென ஒலிக்கும் தேரொடு,\n\nமுல்லை வேலி, நல்லூ ரானே!",
    "meaning": "பரணர் பேகனிடம் கூறுகிறார்.\r\nநீ உன் மனைவிக்கு அருள் புரியாமல் இருப்பது மிகவும் கொடிது. நான் என் யாழில் செவ்வழிப்பண் கூட்டிக் கார்கால மழை பொழியும் உன் காட்டுநிலத்தைப் பாடிக்கொண்டிருந்தேன். அப்போது அங்கு வந்து அதனைக் கேட்ட ஒருத்தி (பேகன் மனைவி கண்ணகி) நீல மலர் போன்ற கண் கலங்கி அழுதுகொண்டு நின்றாள். அவளைத் தொழுது “நீ எம் அரசனுக்கு உறவுக்காரி போலும்” என்று கூறினேன். அதற்கு அவள் “நான் அவர் உறவுக்காரி இல்லை. என்னைப் போல ஒருத்தியின் அழகை விரும்பி முல்லைப் பூ வேலி கொண்ட அவள் ஊருக்கு அவர் தன் தேரொடு சென்று வாழ்ந்துகொண்டிருக்கிறார்” என்றாள். நீ அவளுக்கு அளி செய்யாமல் இப்படி"
  },
  {
    "story_id": 145,
    "story_category": "purananooru",
    "story_title": "145. அவள் இடர் களைவாய்!",
    "url": "https://www.tamilsurangam.in/literatures/ettuthogai/purananooru/purananooru_145.html",
    "information": "பாடியவர்: கபிலர்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பெருந்திணை. துறை: குறுங்கலி. 'பரணர் பாட்டு' எனவும் \n\nகொள்வர்.",
    "poem": "மடத்தகை மாமயில் பனிக்கும் என்று அருளிப்\n\nபடாஅம் ஈத்த கெடாஅ நல்லிசைக்,\n\nகடாஅ யானைக் கலிமான் பேக!\n\nபசித்தும் வாரோம்; பாரமும் இலமே ;\n\nகளங்கனி யன்ன கருங்கோட்டுச் சீறியாழ்\nநயம்புரிந் துறையுநர் நடுங்கப் பண்ணி,\n\nஅறம்செய் தீமோ, அருள்வெய் யோய்! என,\n\nஇதியாம் இரந்த பரிசில்: அது இருளின்,\n\nஇனமணி நெடுந்தேர் ஏறி,\n\nஇன்னாது உறைவி அரும்படர் களைமே!",
    "meaning": "யானைக்கடா மீது செல்லும் பேகனே!\r\nபசிக்கிறது என்று உன்னைப் பார்க்க வரவில்லை, வேறு வகையான துன்பப் பாரமும் எனக்கு இல்லை.\r\nயாழ் நயம் காட்டி வாழ்பவர் வியந்து நடுங்கும்படி அறம் செய்து அவர்களுக்கு நீ வழங்க வேண்டும்.\r\nஅது உன் உள்ளத்தில் இருண்டு போய்விட்டால் போனால் போகட்டும்.\r\nஉன் தேரில் ஏறி உன் இல்லம் சென்று வருந்திக்கொண்டிருக்கும் உன் மனைவியின் துன்பத்தைப் போக்குவாயாக.\r\nஆடும் மயிலைக் குளிரால் நடுங்குகிறது என்று எண்ணி போர்வை போர்த்தியவன் நீ ஆயிற்றே."
  },
  {
    "story_id": 146,
    "story_category": "purananooru",
    "story_title": "146. தேர் பூண்க மாவே!",
    "url": "https://www.tamilsurangam.in/literatures/ettuthogai/purananooru/purananooru_146.html",
    "information": "பாடியவர்: அரிசில் கிழார்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பெருந்திணை. துறை: குறுங்கலி.",
    "poem": "அன்ன வாக; நின் அருங்கல வெறுக்கை\n\nஅவை பெறல் வேண்டேம்; அடுபோர்ப் பேக!\n\nசீறியாழ் செவ்வழி பண்ணி, நின் வன்புல\n\nநன்னாடு பாட, என்னை நயந்து\n\nபரிசில் நல்குவை யாயின், குரிசில் ! நீ\nநல்கா மையின் நைவரச் சாஅய்,\n\nஅருந்துயர் உழக்கும்நின் திருந்திழை அரிவை\n\nகலிமயிற் கலாவம் கால்குவித் தன்ன,\n\nஒலிமென் கூந்தல் கமழ்புகை கொளீஇத்,\n\nதண்கமழ் கோதை புனைய,\nவண்பரி நெடுந்தேர் பூண்க, நின் மாவே!",
    "meaning": "பேக! உன் செல்வங்கள் உன்னிடமே இருக்கட்டும். அவற்றைப் பெற நான் விரும்பவில்லை. என் யாழில் செவ்வழிப் பண் கூட்டி உன் நாட்டைப் பாடினேன். அதற்காக எனக்குப் பரிசில் தருவாயானால் உன் மனைவி தன் கூந்தலில் பூ சூடிக்கொள்ளும்படி அவளிடம் செல்ல உன் தேரில் குதிரைகளைப் பூட்டுக.\r\nஉன் மனைவி நீ உன்னை அவளுக்குத் தராமையால் நைந்துபோய் உடல் அழகு குலைந்து துன்பப்பட்டுக்கொண்டிருக்கிறாள். அவள் தன் தாலி இழையைத் திருத்திக்கொள்ள வேண்டும். தோகைமயில் போன்ற தன் கூந்தலுக்குப் மணப்புகை ஊட்டிப் பூவைச் ணூடிக்கொள்ள வேண்டும். அதற்காக உன் தேரைப் பூட்டுக.\r\nஅதுவே நீ எனக்குத் தரும் செல்வமாக இருக்கட்டும்"
  },
  {
    "story_id": 147,
    "story_category": "purananooru",
    "story_title": "147. எம் பரிசில்!",
    "url": "https://www.tamilsurangam.in/literatures/ettuthogai/purananooru/purananooru_147.html",
    "information": "பாடியவர்: பெருங்குன்றூர் கிழார்.\n\nபாடப்பட்டோன்: வையாவிக் கோப்பெரும் பேகன்.\n\nதிணை: பெருந்திணை. துறை: குறுங்கலி.",
    "poem": "கல்முழை அருவிப் பன்மலை நீந்திச்,\n\nசீறியாழ் செவ்வழி பண்ணி வந்ததைக்,\n\nகார்வான் இன்னுறை தமியள் கேளா,\n\nநெருநல் ஒருசிறைப் புலம்புகொண்டு உறையும்\n\nஅரிமதர் மழைக்கண், அம்மா அரிவை\nநெய்யொடு துறந்த மையிருங் கூந்தல்\n\nமண்ணூறு மணியின் மாசுஅற மண்ணிப்,\n\nபுதுமலர் கஞல, இன்று பெயரின்\n\nஅதுமன், எம் பரிசில் ஆவியர் கோவே!",
    "meaning": "கல்லுக் குகைகளில் அருவி கொட்டும் பல மலைகளைத் தாண்டி உன்னிடம் வந்துள்ளேன். என் யாழில் செவ்வழிப் பண் பாடிக்கொண்டு வந்துள்ளேன்.\r\nஆவியர் குடி மக்களின் அரசனே! நீ எனக்குப் பரிசில் தர விரும்பினால் அது நீ உன் மனைவியிடம் செல்வதுதான்.\r\nநேற்று உன் இல்லம் சென்றபோது உன் மனைவி மழைக்கால மேகம் இடிமுழக்கத்தைக் கேட்டுக்கொண்டு தனியே இருந்தாள். கண்ணீரை அடக்கிக்கொண்டு இருந்தாள். கூந்தலில் எண்ணெய் வைக்காமல் இருந்தாள். அவள் தலையில் எண்ணெய் வைத்துக் குளித்துவிட்டுப் புதுமலர் சூடிக்கொள்ளும்படி நீ அவளிடம் செல். அதுதான் நீ எனக்குத் தரவேண்டிய பரிசு."
  },
  {
    "story_id": 148,
    "story_category": "purananooru",
    "story_title": "148. என் சிறு செந்நா!",
    "url": "https://www.tamilsurangam.in/literatures/ettuthogai/purananooru/purananooru_148.html",
    "information": "பாடியவர்: வன்பரணர்.\n\nபாடப்பட்டோன்: கண்டீரக் கோப் பெருநள்ளி.\n\nதிணை: பாடாண். துறை: பரிசில்.",
    "poem": "கறங்குமிசை அருவிய பிறங்குமலை நள்ளி! நின்\n\nஅசைவுஇல் நோந்தாள் நசைவளன் ஏத்தி,\n\nநாடொறும் நன்கலம் கனிற்றொடு கொணர்ந்து,\n\nகூடுவிளங்கு வியன்நகர்ப், பரிசில் முற்று அளிப்பப்;\n\nபீடில் மன்னர்ப் புகழ்ச்சி வேண்டிச்\nசெய்யா கூறிக் கிளத்தல்\n\nஎய்யா தாகின்று, எம் சிறு செந்நாவே.",
    "meaning": "நள்ளி! உன் வளனைப் பாராட்டிப் பாடிய நாளெல்லாம் நீ அரிய பொருள்களையும் களிற்றையும் அளித்தாய். அவற்றை என் ஊருக்குக் கொண்டுவந்து என்னை முற்றுகையிட்டு வாழும் என்னைச் சார்ந்தவர்களுக்குக் கொடுத்து வாழ்கிறேன். அதனால் சிறப்பில்லாத மன்னர்களின் புகழ்ச்சியைப் பெறுவதற்காக அவர்கள் செய்யாத செயல்களைப் புகழ்ந்து கூறுதலை என் நாக்கு ஒருநாளும் செய்யவேண்டிய நிலை இல்லாமல் போயிற்று.\r\nநள்ளி அருவி தோன்றும் மலைநாடன்."
  },
  {
    "story_id": 149,
    "story_category": "purananooru",
    "story_title": "149. வண்மையான் மறந்தனர்!",
    "url": "https://www.tamilsurangam.in/literatures/ettuthogai/purananooru/purananooru_149.html",
    "information": "பாடியவர்: வன்பரணர்.\n\nபாடப்பட்டோன்: கண்டீரக் கோப் பெருநள்ளி.\n\nதிணை: பாடாண். துறை: பரிசில்.",
    "poem": "நள்ளி ! வாழியோ; நள்ளி ! நள்ளென்\n\nமாலை மருதம் பண்ணிக் காலைக்\n\nகைவழி மருங்கிற் செவ்வழி பண்ணி,\n\nவரவுஎமர் மறந்தனர்; அது நீ\n\nபுரவுக்கடன் பூண்ட வண்மை யானே",
    "meaning": "மருதப் பண் காலையில் பாடவேண்டிய பண். செவ்வழிப் பண் மாலையில் பாடவேண்டிய பண்.\r\nநள்ளி! நீ வாழ்க. உன் கொடைவளத்தைப் பெற்றிருக்கும் மகிழ்ச்சியில் என் சுற்றத்தார் பண் பாடவேண்டிய கால நெறிமுறைகளையும் மறந்து இருட்டு வரும் மாலை வேளையில் மருதப் பண்ணையும், காலையில் எழுந்ததும் செவ்வழிப் பண்ணையும் பாடுகின்றனர். உன் கொடை எல்லை கடந்த நிலையில் உள்ளது."
  },
  {
    "story_id": 150,
    "story_category": "purananooru",
    "story_title": "150. நளி மலை நாடன்!",
    "url": "https://www.tamilsurangam.in/literatures/ettuthogai/purananooru/purananooru_150.html",
    "information": "பாடியவர்: வன் பரணர்.\n\nபாடப்பட்டோன்: கண்டீரக் கோப் பெருநள்ளி.\n\nதிணை: பாடாண். துறை: இயன்மொழி.\n\nசிறப்பு:தோட்டி மலைக்கு உரியவன் இவன் என்பதும், இவன் வேட்டுவக் \n\nகுடியினன் என்பதும்,",
    "poem": "கூதிர்ப் பருந்தின் இருஞ் சிறகு அன்ன\n\nபாறிய சிதாரேன், பலவுமுதல் பொருந்தித்,\n\nதன்னும் உள்ளேன், பிறிதுபுலம் படர்ந்த என்\n\nஉயங்குபடர் வருத்தமும் உலைவும் நோக்கி,\n\nமான்கணம் தொலைச்சிய குருதியங் கழற்கால்,\nவான்கதிர்த் திருமணி விளங்கும் சென்னிச்,\n\nசெல்வத் தோன்றல், ஓர் வல்வில் வேட்டுவன்,\n\nதொழுதனென் எழுவேற் கைகவித்து இரீஇ,\n\nஇழுதின் அன்ன வால்நிணக் கொழுங்குறை,\n\nகான்அதர் மயங்கிய இளையர் வல்லே,\nதாம்வந்து எய்தா அளவை, ஒய்யெனத்\n\nதான்ஞெலி தீயின் விரைவனன் சுட்டு, நின்\n\nஇரும்பேர் ஒக்கலொடு தின்ம் எனத் தருதலின்,\n\nஅமிழ்தின் மிசைந்து, காய்பசி நீங்கி,\n\nநல்மரன் நளிய நறுந்தண் சாரல்,\nகல்மிசை அருவி தண்ணெனப் பருகி,\n\nவிடுத்தல் தொடங்கினேன் ஆக, வல்லே,\n\nபெறுதற் கரிய வீறுசால் நன்கலம்\n\nபிறிதொன்று இல்லை; காட்டு நாட்டோம் என,\n\nமார்பிற் பூண்ட வயங்குகாழ் ஆரம்\nமடைசெறி முன்கை கடகமொடு ஈத்தனன்;\n\nஎந்நா டோ? என, நாடும் சொல்லான்!\n\nயாரீ ரோ! எனப், பேரும் சொல்லான்;\n\nபிறர்பிறர் கூற வழிக்கேட் டிசினே;\n\nஇரும்பு புனைந்து இயற்றாப் பெரும்பெயர்த் தோட்டி\nஅம்மலை காக்கும் அணிநெடுங் குன்றின்\n\nபளிங்கு வகுத் தன்ன தீநீர்,\n\nநளிமலை நாடன் நள்ளிஅவன் எனவே.",
    "meaning": "அரசன் நள்ளி தனக்குப் பரிசளித்த பாங்கை இந்தப் பாடலில் புலவர் வன்பரணர் விரிவாகத் தெரிவிக்கிறார்.\r\nகுளிர் காலத்தில் பருந்தின் சிறகு பிரிந்து கிடப்பது போல் கிழிந்துபோன ஆடையைப் புலவர் உடுத்தியிருந்தார். பலா மரத்தடியில் அமர்ந்திருந்தார். பல ஊர்களில் அலைந்த களைப்போடு இருந்ததை வேட்டைக்காரன், வல்வில் வேட்டுவன் (நள்ளி) கண்டான். அவன் காலில் குருதிக்கறை படிந்திருந்தது. அது அவன் வேட்டையாடிய மானின் குருதிக் கறை. தலையில் மணிமகுடம் அணிந்திருந்தான். அதனால் செல்வத் திருமகன் போல அவன் காணப்பட்டான்."
  },
  {
    "story_id": 151,
    "story_category": "purananooru",
    "story_title": "151. அடைத்த கதவினை! ",
    "url": "https://www.tamilsurangam.in/literatures/ettuthogai/purananooru/purananooru_151.html",
    "information": "பாடியவர்: பெருந்தலைச் சாத்தனார்.\n\nபாடப்பட்டோன்: இளவிச்சிக்கோ. திணை: பாடாண்.\n\nதுறை: இயன்மொழி. குறிப்பு: இளங் கண்டீரக்கோவும், \n    இளவிச்சிக்கோவும் ஒருங்கு இருந்தன.அவண் சென்ற புலவர் இளங்கண்டீரக் கோவைபப் \n    புல்லி, இளவிச்சிக்கோவைப்\n\nபுல்லராயினர். 'என்னை என் செயப் புல்லீராயினர்' என அவன் கேட்கப் \n    புலவர் பாடிய செய்யுள் இது. (இருவரது குடியியல்புகளையும் கூறிப் பாடுதலால்\n\nஇயன்மொழி ஆயிற்று.)",
    "poem": "பண்டும் பண்டும் பாடுநர் உவப்ப,\n\nவிண்தோய் சிமைய விறல்வரைக் கவாஅன்\n\nகிழவன் சேட்புலம் படரின், இழை அணிந்து,\n\nபுன்தலை மடப்பிடி பரிசிலாகப்,\n\nபெண்டிரும் தம்பதம் கொடுக்கும் வண்புகழ்க்\nகண்டீ ரக்கோன் ஆகலின், நன்றும்\n\nமுயங்கல் ஆன்றிசின், யானே: பொலந்தேர்\n\nநன்னன் மருகன் அன்றியும், நீயும்\n\nமுயங்கற்கு ஒத்தனை மன்னே: வயங்கு மொழிப்\n\nபாடுநர்க்கு அடைத்த கதவின், ஆடு மழை\nஅணங்குசால் அடுக்கம் பொழியும் நும்\n\nமணங்கமழ் மால்வரை வரைந்தனர், எமரே.",
    "meaning": "இளங்கண்டீரக்கோ என்பவன் நீலகிரித் தோட்டிமலை நாட்டின் அரசன் கண்டீரக்கோப்பெருநள்ளியின் தம்பி. அவனும் அவன் நண்பன் இளவிச்சிக்கோவும் ஓரிடத்தில் இருந்தனர். பரிசில் பெற வந்த புலவர் பெருந்தலைச் சாத்தனார் இளங்கண்டீரக்கோவைத் தழுவிக்கொண்டார். இளவிச்சிக்கோவைத் தழுவவில்லை. அதற்குக் காரணம் கூறும் பாடலாக இது உள்ளது.\r\nவானளாவிய மலைப்பிளவு நாட்டின் (நீலமலைத் தோட்டி எனப்பட்ட தொட்டபெட்டா ‘நளிமலை’ நாட்டின்) அரசன் கண்டீரக்கோன் வெளியில் சென்றிருக்கும் காலத்தில் பரிசில் நாடி வரும் புலவர்களுக்கு பெண்யானைகளுக்கு அணிகலன்களைப் பூட்டி அவனுடைய பெண்டிரும் வழங்குவர். அவன் தம்பி ஆதலால் அவனைப் பெரிதுபடுத்தித் தழுவினேன்.  \r\nநீயும் வள்ளல் பொலந்தேர் நன்னனின் மருமகன். அந்த வகையில் நீயும் தழுவுவதற்குத் தகுதி பெற்றவன். ஆனால் நீ உன் மலைநாட்டைப் (பாரிமகளிரை மணந்துகொள்ள மறுத்து விச்சிக்கோன் ஆண்ட விச்சிமலை நாட்டைப்) பாடிக்கொண்டு புலவர் வரும்போது கதவை அடைத்துக்கொள்ளும் அரசனின் தம்பி. அதனால் உன் மலையை இப்போது பாடாமல் புலவர்கள் ஒதுக்கிவிட்டனர்."
  },
  {
    "story_id": 152,
    "story_category": "purananooru",
    "story_title": "152. பெயர் கேட்க நாணினன்!",
    "url": "https://www.tamilsurangam.in/literatures/ettuthogai/purananooru/purananooru_152.html",
    "information": "பாடியவர்: வண்பரணர்.\n\nபாடப்பட்டோன்: வல்வில் ஓரி.\n\nதிணை: பாடாண். துறை: பரிசில் விடை.\n\nசிறப்பு: ஓரியது பெருமித நிலையின் விளக்கம்; அவன் வேட்டுவக் \nகுடியினன் என்பது.\n\n( பரிசில் பெற்ற புலவர், அவனை வியந்து பாடியது இச் செய்யுள்)",
    "poem": "`வேழம் வீழ்த்த விழுத் தொடைப் பகழி\n\nபேழ்வாய் உழுவையைப் பெரும்பிறிது உறீஇப்,\n\nபுழல்தலை புகர்க்கலை உருட்டி, உரல்தலைக்\n\nகேழற் பன்றி வீழ, அயலது\n\nஆழற் புற்றத்து உடும்பில் செற்றும்,\n\nவல்வில் வேட்டம் வலம்படுத் திருந்தோன்,\n\nபுகழ்சால் சிறப்பின் அம்புமிகத் திளைக்கும்\n\nகொலைவன் யார்கொலோ? கொலைவன் மற்று இவன்\n\nவிலைவன் போலான்: வெறுக்கைநன்கு உடையன்:\n\nஆரம் தாழ்ந்த அம்பகட்டு மார்பின்,\nசாரல் அருவிப் பயமலைக் கிழவன்,\n\nஓரி கொல்லோ? அல்லன் கொல்லோ?\n\nபாடுவல், விறலி! ஓர் வண்ணம்; நீரும்\n\nமண்முழா அமைமின் ; பண்யாழ் நிறுமின் ;\n\nகண்விடு தூம்பின் களிற்று உயிர் தொடுமின்:\nஎல்லரி தொடுமின் ; ஆகுளி தொடுமின்;\n\nபதலை ஒருகண் பையென இயக்குமின்;\n\nமதலை மாக்கோல் கைவலம் தமின்` என்று,\n\nஇறைவன் ஆகலின், சொல்லுபு குறுகி,\n\nமூவேழ் துறையும் ழுறையுளிக் கழிப்பிக்,\n`கோ`வெனப் பெயரிய காலை, ஆங்கு அது\n\nதன்பெயர் ஆகலின் நாணி, மற்று, யாம்\n\nநாட்டிடன் நாட்டிடன் வருதும் ; ஈங்கு ஓர்\n\nவேட்டுவர் இல்லை, நின் ஒப் போர்` என,\n\nவேட்டது மொழியவும் விடாஅன், வேட்டத்தில்\nதான் உயிர் செகுத்த மான் நிணப் புழுக்கோடு,\n\nஆன் உருக்கு அன்ன வேரியை நல்கித்,\n\nதன்மலைப் பிறந்த தாவில் நன்பொன்\n\nபன்மணிக் கு வையொடும் விரைஇக், `கொண்ம்` எனச்,\n\nசுரத்துஇடை நல்கி யோனே : விடர்ச் சிமை\nஓங்குஇருங் கொல்லிப் பொருநன்,\n\nஓம்பா ஈகை விறல்வெய் யோனே!",
    "meaning": "ஓரி வில் வேட்டையில் வல்லவன்.அவன் வேட்டையாடிய அம்பானது யானையை விழச் செய்துவிட்டு, புலியைக் கொன்றுவிட்டு, மானை உருண்டுவிழச் செய்துவிட்டு, பன்றியை வீழ்த்திவிட்டு, அருகில் புற்றில் இருந்த உடும்பின்மீது பாய்ந்து நின்றதாம்.\r\nஇப்படிப்பட்ட திறமையை ‘வல்வில் வேட்டம்’ என்று குறிப்பிடுவர். இப்படி உடும்பின் மீது பாய்ந்து கிடக்கும் அம்பினை எய்தவன் யார்? வேட்டையாடி விற்றுப் பிழைப்பவன் அல்லன். செல்வம் மிக்கவன் என அவன் மார்பில் அணிந்திருக்கும் ஆரம் காட்டுகிறது. பயமலை(கொல்லிமலை) அரசன் ஓரியாக இருக்குமோ, வேறு ஒருவனோ? யார் ஆயினும் ஆகுக.\r\nவிறலி! இவன்மீது ஒரு வண்ணம் பாடுவோம். நீங்களும் முழவை முழக்குங்கள். யாழை மீட்டுங்கள். களிறு போல் ஒலிக்கும் தூம்பு ஊதுங்கள். எல்லரித் தாளத்தில் இசை எழுப்புங்கள். பதலை என்னும் குடத்தில் கடப்பண் எழுப்புங்கள். மதலை என்னும் பண்-ஆட்டக்கோலை கையில் ஆட்டுங்கள். 21 பண்திறத்தை முறையாகப் பாடி முடித்த பின்னர் நம் வழக்கப்படி “கோ” என்று கூட்டிசை எழுப்புவோம் – என்றார் புலவர்.\r\nபாணர்கள் அவ்வாறே செய்தனர். முடிவில் ‘கோ’ என்னும் ஒலியுடன் கூட்டிசை எழுப்பியபோது அந்த இசையைக் கேட்ட ஓரி அவர்கள் தன்னை அரசன் என உணர்ந்துகொண்டனர் என எண்ணி நாணிக்கொண்டு நின்றான்.\r\nநாணி நின்றது கண்ட புலவர் இவன் உண்மையிலேயே அரசன் (ஓரி அரசன்) என உணர்ந்துகொண்டார். “நாங்கள் தொலைவிலுள்ள நாட்டிலிருந்து வருகிறோம். இங்கு உனக்கு ஒப்பான வேட்டுவர் யாரும் இல்லை” என்று பாராட்டிவிட்டுத் தம் விருப்பத்தைத் தெரிவிக்க முயன்றார். அதற்குள் அவன் தான் வேட்டையாடிக் கொண்டுவந்த மானைச் சுட்டு அதன் கறியையும், ஆவின் நெய் போன்ற தேனையும் கொடுத்து உண்ணச் செய்துவிட்டு, அவன் மலையில் கிடைக்கும் குறைவற்ற பொன்மணிக் குவியலை அந்தக் காட்டிலேயே தந்து ஏற்றுக்கொள்ளும்படி வேண்டினான். அவன் கொல்லிமலை அரசன் (வல்வில் ஓரி)"
  },
  {
    "story_id": 153,
    "story_category": "purananooru",
    "story_title": "153. கூத்தச் சுற்றத்தினர்!",
    "url": "https://www.tamilsurangam.in/literatures/ettuthogai/purananooru/purananooru_153.html",
    "information": "பாடியவர்: வண்பரணர்.\n\nபாடப்பட்டோன்: வல்வில் ஓரி.\n\nதிணை: பாடாண். துறை: இயன் மொழி.",
    "poem": "மழையணி குன்றத்துக் கிழவன், நாளும்,\n\nஇழையணி யானை இரப்போர்க்கு ஈயும்,\n\nசுடர்விடு பசும்பூண், சூர்ப்பு அமை முன்கை,\n\nஅடுபோர் ஆனா, ஆதன் ஓரி\n\nமாரி வண்கொடை காணிய, நன்றும்\nசென்றது மன், எம் கண்ணுளங் கடும்பே;\n\nபனிநீர்ப் பூவா மணிமிடை குவளை\n\nவால்நார்த் தொடுத்த கண்ணியும், கலனும்,\n\nயானை இனத்தொடு பெற்றனர்; நீங்கிப்,\n\nபசியார் ஆகல் மாறுகொல்; விசிபிணிக்\nகூடுகொள் இன்னியம் கறங்க,\n\nஆடலும் ஒல்லார் தம் பாடலும் மறந்தே?",
    "meaning": "ஆதன் ஒரியின் கொடைத்தன்மை இந்தப் பாடலில் கூறப்படுகிறது.\r\nஉதவி வேண்டி வருபவர்களுக்கெல்லாம் அரசன் ஆதன் மகன் ஓரி அணிகலன் பூட்டிய யானைகளை ஒவ்வொரு நாளும் வழங்குவான். பசும்பூண் கடகம் அணிந்த கைகளால் வழங்குவான். போரில் அச்சம் தரும் கைகளால் வழங்குவான். அந்தக் கொடையைக் காணவேண்டும் என்று என் கண்ணும் மனமும் சுற்றத்தாரும் விரும்ப இங்கு வந்துள்ளேன். அவன் குவளைப்பூவை விருதாக வழங்கினான். அது குளத்து நீரில் பூக்காத பூ. வெள்ளி நாரால் தொடுக்கப்பட்டுத் தலையில் சூடிக்கொள்ளும் கண்ணிப் பூ. அத்துடன் அணிகலன்களும் வழங்கினான். யானைகளை அதன் குடும்பத்தோடு வழங்கினான். \r\nஇவற்றையெல்லாம் பெற்ற என் குடும்பம் பசியைப் போக்கிக்கொள்ள ஆடுவதையும் பாடுவதையும் மறந்தே போய்விட்டது."
  },
  {
    "story_id": 154,
    "story_category": "purananooru",
    "story_title": "154. இரத்தல் அரிது! பாடல் எளிது!",
    "url": "https://www.tamilsurangam.in/literatures/ettuthogai/purananooru/purananooru_154.html",
    "information": "பாடியவர்: மோசிகீரனார்.\n\nபாடப்பட்டோன்: கொண்கானங் கிழான்.\n\nதிணை: பாடாண். துறை: பரிசில் துறை.",
    "poem": "திரைபொரு முந்நீர்க் கரைநணிச் செலினும்,\n\nஅறியுநர்க் காணின், வேட்கை நீக்கும்\n\nசின்னீர் வினவுவர், மாந்தர் : அதுபோல்,\n\nஅரசர் உழைய ராகவும், புரைதபு\n\nவள்ளியோர்ப் படர்குவர், புலவர் ; அதனால்,\n`யானும்,`பெற்றது ஊதியம்; பேறியாது?` என்னேன்;\n\nஉற்றனென் ஆதலின் உள்ளிவந் தனனே;\n\n`ஈயென இரத்தலோ அரிதே! நீ அது\n\nநல்கினும், நல்காய் ஆயினும் வெல்போர்\n\nஎறிபடைக்கு ஓடா ஆண்மை, அறுவைத்\nதூவிரி கடுப்பத் துவன்றி மீமிசைத்\n\nதண்பல இழிதரும் அருவி நின்\n\nகொண்டுபெருங்கானம், பாடல் எனக்கு எளிதே.",
    "meaning": "கொள் விளையும் கானம்(காடு) கொண்கானம். மிகுதியாகக் கொள் விளைவதால் அது ‘கொண்பெருங்கானம்’ எனப் பலராலும் பேசப்பட்டது. அதன் உரிமைக்காரன் கொண்கானங்கிழான். இந்த நாட்டில் அருவி வெள்ளைத்துணி போல் ஒழுகுமாம்.\r\nகொண்கானங்கிழான் சிறந்த போராளி. பெரும்படையை எதிர்த்து நின்றவன்.\r\n‘கொண்கானங்கிழான் கொடை வழங்கினாலும் வழங்காவிட்டாலும், இவனுடைய நாட்டைப் புகழ்ந்து பாடிக்கொண்டே இருப்பேன்’ என்கிறார் புலவர்."
  },
  {
    "story_id": 155,
    "story_category": "purananooru",
    "story_title": "155. ஞாயிறு எதிர்ந்த நெருஞ்சி!",
    "url": "https://www.tamilsurangam.in/literatures/ettuthogai/purananooru/purananooru_155.html",
    "information": "பாடியவர்: மோசி கீரனார்.\n\nபாடப்பட்டோன்: கொண்கானங் கிழான்.\n\nதிணை: பாடாண். துறை: பாணாற்றுப்படை",
    "poem": "வணர் கோட்டுச் சீறியாழ் வாடுபுடைத் தழீஇ,\n\n`உணர்வோர் யார், என் இடும்பை தீர்க்க``எனக்,\n\nகிளக்கும், பாண! கேள், இனி நயத்தின்;\n\nபாழ்ஊர் நெருஞ்சிப் பசலை வான்பூ\n\nஏர்தரு சுடரின் எதிர்கொண்டு ஆஅங்கு,\nஇலம்படு புலவர் மண்டை விளங்கு புகழ்க்\n\nகொண்பெருங்காலத்துக் கிழவன்\n\nதண்தார் அகலம் நோக்கின், மலர்ந்தே.",
    "meaning": "நெருஞ்சிப் பூ சூரியனையே பார்த்துக்கொண்டிருக்கும். அதுபோலப் பாணர்களின் உண்கலம் கொண்கானங் கிழானின் மலரும் நெஞ்சத்தையே நோக்கிக்கொண்டுருக்கும்.\r\n(சூரியகாந்திப் பூ சூரியனை நோக்குவது போல நெருஞ்சிப் பூவும் சூரியனையே பார்த்துத் திரும்பிக்கொண்டே இருக்கும்.)\r\nவாழ்த்திப் பாடுவதற்காக வளைந்திருக்கும் யாழை வாடிக்கிடக்கும் தன் கக்கத்தில் தழுவிக்கொண்டு “என் துன்பத்தை உணர்ந்து தீர்த்துவைப்பவர் யாராவது இருக்கிறார்களா” எனத் திரிந்துகொண்டிருந்த பாணனைப் பார்த்துப் புலவர் இவ்வாறு கூறுகிறார்."
  },
  {
    "story_id": 156,
    "story_category": "purananooru",
    "story_title": "156. இரண்டு நன்கு உடைத்தே!",
    "url": "https://www.tamilsurangam.in/literatures/ettuthogai/purananooru/purananooru_156.html",
    "information": "பாடியவர்: மோசிகீரனார்.\n\nபாடப்பட்டோன்: கொண்கானங் கிழான்.\n\nதிணை: பாடாண். துறை: இயன்மொழி.",
    "poem": "ஒன்றுநன் குடைய பிறர் குன்றம்; என்றும்\n\nஇரண்டுநன் குடைத்தே கொண்பெருங் கானம்;\n\nநச்சிச் சென்ற இரவலர்ச் சுட்டித்\n\nதொடுத்துணக் கிடப்பினும் கிடக்கும்; அதான்று\n\nநிறையருந் தானை வேந்தரைத்\nதிறைகொண்டு பெயர்க்குஞ் செம்மலும் உடைத்தே.",
    "meaning": "கொண்கான நாட்டிலுள்ள குன்றம் இரண்டு நலன்களை உடையது. ஒன்று இரந்து உண்டு வாழ்பவர் விரும்பிச் சென்று பாடிப் பரிசில் பெறும் தனமையை உடையது. மற்றொன்று வேந்தர் பரிசாகத் தரும் திறையைப் பெற்றுச் சிறப்பெய்தும் தன்மையை உடையது. ஆனால் பிறரது குன்றோ இந்த இரண்டில் ஏதாவது ஒன்றைத்தான் பெற்றிருக்கும்."
  },
  {
    "story_id": 157,
    "story_category": "purananooru",
    "story_title": "157. ஏறைக்குத் தகுமே!",
    "url": "https://www.tamilsurangam.in/literatures/ettuthogai/purananooru/purananooru_157.html",
    "information": "பாடியவர்: குறமகள் இளவெயினி.\n\nபாடப்பட்டோன்: ஏறைக் கோன்.\n\nதிணை: பாடாண். துறை: இயன்மொழி.\n\nசிறப்பு: ஏறைக் கோன் குறவர் குடியினன் என்பது.",
    "poem": "தமர்தன் தப்பின் அதுநோன் றல்லும்,\n\nபிறர்கை யறவு தான்நா ணுதலும்,\n\nபடைப்பழி தாரா மைந்தினன் ஆகலும்,\n\nவேந்துடை அவையத்து ஓங்குபு நடத்தலும்,\n\nநும்மோர்க்குத் தகுவன அல்ல; எம்மோன்\nசிலைசெல மலர்ந்த மார்பின், கொலைவேல்,\n\nகோடல் கண்ணிக் குறவர் பெருமகன்:\n\nஆடு மழை தவிர்க்கும் பயங்கெழு மீமிசை,\n\nஎற்படு பொழுதின், இனம்தலை மயங்கிக்,\n\nகட்சி காணாக் கடமான் நல்லேறு\nமடமான் நாகுபிணை பயிரின், விடர்முழை\n\nஇரும்புலிப் புகர்ப்போத்து ஓர்க்கும்\n\nபெருங்கல் நாடன்-எம் ஏறைக்குத் தகுமே.",
    "meaning": "ஏறை என்று சங்ககாலத்தில் வழங்கப்பட்ட ஊர் இக்காலத்தில் எறையூர். இறையூர், மாறன்பாடி என்றெல்லாம் வழங்கப்படுகிறது. திருஞான சம்பந்தர் இவ்வூர் இறைவனை வழிபட்ட பின் தம் ஊருக்கு வந்து சேர அரத்துறை இறைவன் சம்பந்தருக்கு முத்துப்பல்லக்கு அனுப்பியதாகப் பெரியபுராணம் கூறுகிறது.\r\nதமக்கு வேண்டியவர் தவறு செய்தால் அதனைப் பொறுத்துக்கொள்ளுதல், பிறர் தவறு செய்தால் அதற்காத் தான் நாணுதல், படைக்கலப் பணியில் தன் திறமையைக் காட்டுதல்.\r\nவேந்தர் அவையில் பெருமிதத்துடன் நடத்தல் ஆகிய செயல்கள் பெருமக்களே! உங்களைப் போன்றவர்களுக்கு முடியாத செயல்.எம் அரசன் ஏறைக்கோனுக்குத் தகுந்த செயல். இவன் கோடல் என்னும் வெண்காந்தள் மலரைத் தன் குடிப்பூவாகக் கொண்டவன்.\r\nஇவனது மலைநாட்டில் ஆண்மான் பெண்மானை அழைக்கும் குரலைப் புலி உன்னிப்பாகக் கேட்டுக்கொண்டிருக்குமாம்."
  },
  {
    "story_id": 158,
    "story_category": "purananooru",
    "story_title": "158. உள்ளி வந்தெனன் யானே!",
    "url": "https://www.tamilsurangam.in/literatures/ettuthogai/purananooru/purananooru_158.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : குமணன். திணை; பாடாண்.\n\nதுறை: வாழ்த்தியல்; பரிசில் கடாநிலையும் ஆம்.\n\nசிறப்பு : எழுவர் வள்ளல்கள் என்னும் \nகுறிப்பு.",
    "poem": "முரசுகடிப்பு இகுப்பவும், வால்வளை துவைப்பவும்,\n\nஅரசுடன் பொருத அண்ணல் நெடுவரைக்,\n\nகறங்குவெள் அருவி கல் அலைத்து ஒழுகும்\n\nபறம்பின் கோமான் பாரியும்; பிறங்கு மிசைக்\n\nகொல்லி ஆண்ட வல்வில் ஓரியும்;\nகாரி ஊர்ந்து பேரமர்க் கடந்த,\n\nமாரி ஈகை, மறப்போர் மலையனும்;\n\nஊராது ஏந்திய குதிரைக், கூர்வேல்,\n\nகூவிளங் கண்ணிக், கொடும்பூண், எழினியும்;\n\nஈர்ந்தண் சிலம்பின் இருள் தூங்கும் நளிமுழை,\nஅருந்திறல் கடவுள் காக்கும் உயர்சிமைப்,\n\nபெருங்கல் நாடன் பேகனும்; திருந்து மொழி\n\nமோசி பாடிய ஆயும்; ஆர்வமுற்று\n\nஉள்ளி வருநர் உலைவுநனி தீரத்,\n\nதள்ளாது ஈயும் தகைசால் வண்மைக்,\nகொள்ளார் ஓட்டிய, நள்ளையும்; என ஆங்கு\n\nஎழுவர் மாய்ந்த பின்றை, அழி வரப்\n\nபாடி வருநரும் பிறருங் கூடி\n\nஇரந்தோர் அற்றம் தீர்க்கென, விரைந்து இவண்\n\nஉள்ளி வந்தனென், யானே; விசும்புஉறக்\nகழைவளர் சிலம்பின் வழையொடு நீடி,\n\nஆசினிக் கவினிய பலவின் ஆர்வுற்று,\n\nமுட்புற முதுகனி பெற்ற கடுவன்\n\nதுய்த்தலை மந்தியைக் கையிடூஉப் பயிரும்,\n\nஅதிரா யாணர், முதிரத்துக் கிழவ!\nஇவண்விளங்கு சிறப்பின் இயல்தேர்க் குமண!\n\nஇசைமேந் தோன்றிய வண்மையொடு,\n\nபகைமேம் படுக, நீ ஏந்திய வேலே!",
    "meaning": "பாரி: சங்கும் முரசும் முழங்க முற்றுயிட்ட அரசரோடு போரிட்ட பறம்புமலை அரசன்\r\nஓரி: கொல்லிமலை அரசன்\r\nமலையன்: கருங்குதிரை மேல் வந்து போரிட்டு வென்றவன். மழை போல் வழங்கும் கொடையாளி (காரி)\r\nஎழினி: கூர்மையான வேல்வீரன். கூவிளம் பூ மாலை அணிந்தவன்\r\nபேகன்: கடவுள் (பழனிமுருகன்) காக்கும் குகையை உடைய பெருங்கல்-மலை நாட்டு அரசன்.\r\nஆய்: மோசிக்கீரனாரால் பாடிப் போற்றப்பட்டவன்.\r\nநள்ளி: பகைவர்களை ஓடச்செய்த்தோடு, ஆர்வத்தோடு வருவோரின் அல்லலைப் போக்க மறுக்காமல் வழங்கியவன்"
  },
  {
    "story_id": 159,
    "story_category": "purananooru",
    "story_title": "159. கொள்ளேன்! கொள்வேன்!",
    "url": "https://www.tamilsurangam.in/literatures/ettuthogai/purananooru/purananooru_159.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : குமணன்.\n\nதிணை: பாடாண். துறை: பரிசில் கடாநிலை.\n\nசிறப்பு : வறுமை வாழ்வின் ஒரு கூற்றைக் காட்டும் சொல்லோவியம்.",
    "poem": "`வாழும் நாளொடு யாண்டுபல உண்மையின்,\n\nதீர்தல்செல் லாது, என் உயிர்` எனப் பலபுலந்து,\n\nகோல்கால் ஆகக் குறும்பல ஒதுங்கி,\n\nநூல்விரித் தன்ன கதுப்பினள், கண் துயின்று,\n\nமுன்றிற் போகா முதுர்வினள் யாயும்;\nபசந்த மேனியொடு படர்அட வருந்தி,\n\nமருங்கில் கொண்ட பல்குறு மாக்கள்\n\nபிசைந்துதின வாடிய முலையள், பெரிது அழிந்து,\n\nகுப்பைக் கீரைக் கொய்கண் அகைத்த\n\nமுற்றா இளந்தளிர் கொய்துகொண்டு, உப்பின்று,\nநீர்உலை யாக ஏற்றி, மோரின்று,\n\nஅவிழ்பதம் மறந்து, பாசடகு மிசைந்து,\n\nமாசொடு குறைந்த உடுக்கையள், அறம் பழியாத்,\n\nதுவ்வாள் ஆகிய என்வெய் யோளும்;\n\nஎன்றாங்கு, இருவர் நெஞ்சமும் உவப்பக் கானவர்\nகரிபுனம் மயக்கிய அகன்கண் கொல்லை.\n\nஐவனம் வித்தி, மையுறக் கவினி,\n\nஈனல் செல்லா ஏனற்கு இழுமெனக்\n\nகருவி வானம் தலைஇ யாங்கும்,\n\nஈத்த நின்புகழ் ஏத்தித், தொக்க என்,\nபசிதினத் திரங்கிய, ஒக்கலும் உவப்ப-\n\nஉயர்ந்து ஏந்து மருப்பின் கொல்களிறு பெறினும்,\n\nதவிர்ந்துவிடு பரிசில் கொள்ளலென்; உவந்து, நீ\n\nஇன்புற விடுதி யாயின், சிறிது\n\nகுன்றியும் கொள்வல், கூர்வேற் குமண!\nஅதற்பட அருளல் வேண்டுவல்-விறற்புகழ்\n\nவசையில் விழுத்திணைப் பிறந்த\n\nஇசைமேந் தோன்றல்! நிற் பாடிய யானே.",
    "meaning": "தாய் – ‘மனிதன் வாழும் 100 ஆண்டுகளுக்கு மேல் வாழ்கிறேனே; என் உயிர் இன்னும் செல்லவில்லையே’ என்று நொந்துகொண்டு, நூல் விரிந்து கிடப்பது போன்ற வெள்ளை-மயிருடன், தடி ஊன்றி நடந்தும் முற்றத்துக்குக்கூடப் போகமுடியாதவளாக இருக்கிறாள்.\r\nமனைவி – பச்சைக் கைக்குழந்தையுடன் பசியோடு வருந்துகிறாள். குழந்தை பிசைந்து பால் உண்ணும் முலை வாடிக் கிடக்கிறது. குப்பைக்கீரை முற்றாமுன் பறித்துவந்து நீர் உலையில் போட்டு உப்பு இல்லாமல், மோர் இல்லாமல், சோறு இல்லாமல் குழந்தையின் பாலுக்காக உண்கிறாள். மாற்றுடை இல்லாமையால் தன் கிழிந்த உடையை அழுக்கோடு உடுத்திக்கொண்டிருக்கிறாள்.\r\nஇப்படிப்பட்ட இருவரும் மகிழும்படி நீ கொடை வழங்க வேண்டும். கதிர் வாங்க இருக்கும் ஐவன நெல்லுக்கு வானம் இருண்டு மழை பொழிவது போல வழங்க வேண்டும்.\r\nபசியால் வாடும் என் சுற்றத்தாரும் மகிழும்படி வழங்க வேண்டும்.\r\nகொடுக்கும்போது ஏதோ பாராமுகமாகத் தந்தால் நான் வாங்கமாட்டேன். \r\nஇன்முகத்தோடு கொடுத்தால் குன்றிமணி அளவு சிறிதாயினும் மகிழ்வுடன் ஏற்றுக்கொள்வேன்.\r\nகுமண! நீ புகழால் மேம்பட்ட குடியில் பிறந்தவன். அந்தக் குடிப்பெருமைக்கு ஏற்ப நல்க வேண்டும். உன்னைப் பாடிய நான் பெருமிதம் கொள்ளவேண்டும்."
  },
  {
    "story_id": 160,
    "story_category": "purananooru",
    "story_title": "160. புலி வரவும் அம்புலியும்!",
    "url": "https://www.tamilsurangam.in/literatures/ettuthogai/purananooru/purananooru_160.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : குமணன்.\n\nதிணை: பாடாண். துறை: பரிசில் கடாநிலை.\n\nசிறப்பு : வறுமையின் ஒரு சோகமான காட்சி பற்றிய சொல்லோவியம்.\n\n(பரிசிலை விரும்பி, அரசனைப் புகழ்ந்து வேண்டுகின்றார் புலவர்),",
    "poem": "உருகெழு ஞாயிற்று ஒண்கதிர் மிசைந்த\n\nமுளிபுல் கானம் குழைப்பக், கல்லென\n\nஅதிர்குரல் ஏறோடு துளிசொரிந் தாங்குப்\n\nபசிதினத் திரங்கிய கசிவுடை யாக்கை\n\nஅவிழ்புகுவு அறியா தாகலின், வாடிய\nநெறிகொள் வரிக்குடர் குனிப்பத் தண்ணெனக்,\n\nகுய்கொள் கொழுந்துவை நெய்யுடை அடிசில்,\n\nசிறுபொன் நன்கலஞ் சுற்ற இரீஇக்\n\nகோடின் றாக, பாடுநர் கடும்பு என,\n\nஅரிதுபெறு பொலங்கலம் எளிதினின் வீசி,\nநட்டோர் நட்ட நல்லிசைக் குமணன்,\n\nமட்டார் மறுகின், முதிரத் தோனே:\n\nசெல்குவை யாயின், நல்குவை, பெரிது` எனப்,\n\nபல்புகழ் நுவலுநர் கூற, வல் விரைந்து,\n\nஉள்ளம் துரப்ப வந்தனென்; எள்ளுற்று,\nஇல்லுளைக் குடுமிப் புதல்வன் பன்மாண்\n\nபாலில் வறுமுலைசுவைத்தனன்பெறாஅன்,\n\nகூழும் சோறும் கடைஇ, ஊழின்\n\nஉள்ளில் வருங்கலம் திறந்து, அழக் கண்டு,\n\nமறப்புலி உரைத்தும், மதியங் காட்டியும்,\nநொந்தனள் ஆகி, `நுந்தையை உள்ளிப்,\n\nபொடிந்தநின் செவ்வி காட்டு` எனப் பலவும்\n\nவினவல் ஆனா ளாகி, நனவின்\n\nஅல்லல் உழப்போள் மல்லல் சிறப்பச்,\n\nசெல்லாச் செல்வம் மிகுந்தனை, வல்லே\nவிடுதல் வேண்டுவல் அத்தை; படுதிரை\n\nநீர்சூழ் நிலவரை உயர நின்\n\nசீர்கெழு விழுப்புகழ் ஏத்துகம் பலவே.",
    "meaning": "‘பாட்டுப் பாடும் புலவர் சுற்றம் கெடுதி இல்லாமல் வாழவேண்டும் என்பதற்காகக் கிடைத்தற்கு அரிய பொன்னணிகளை எளிமையாக வீசி நண்பர்களாக ஆக்கிக்கொண்ட குமணன் முதிரமலையில் இருக்கிறான். அவனிடம் சொன்றால் பெரிய பெரிய கொடைகளாக நல்குவான்’ என்று புகழ்ந்து சொன்னவர்களின் பேச்சைக் கேட்டு ஆசையோடு வந்திருக்கிறேன். வீட்டில் உணவு இல்லாமையால் என் மகன் இல்லத்தை மறந்து விளையாடச் செல்வதும், பசி தாங்கமுடியாமல் இல்லம் திரும்பி, கூழ் இருக்கும் பானையைத் திறந்து பார்ப்பதும், அதில் கூழ் இல்லாமையால் அழுவதும், அதனைப் பார்த்த என் மனைவி ‘அழுதால் புலி வந்துவிடும், அழாதே’ என்று  அச்சுறுத்துவதும், பின் நிலாவை வேடிக்கை காட்டித் தேற்றுவதும் என் வீட்டில் வாடிக்கையாகப் போய்விட்டது. உண்மையாகவே இத்தகைய துன்பத்தால் வருந்தும் என் மனைவி வளம் பெற்று வாழ அழிவில்லாத செல்வம் என் இல்லத்தில் மிகும்படிச் செய்ய வேண்டும். விரைந்து வழங்குவாயாக. உலகம் மேம்பட உன் புகழைப் போற்றிக்கொண்டே இருப்பேன். வெயிலில் காய்ந்து கிடக்கும் புல் தழையும்படி இடி முழக்கத்துடன் மழை பொழிவது போல வழங்க வேண்டும். பசியால் வாடிக் கிடக்கும் என் குடும்பத்தாரின் குடல் குளிரும்படி, தாளித்த துவையலுடன் உண்ணும்படி, மதியத்தைச் சூழ்திருக்கும் விண்மீன்கள் போல என் சுற்றத்தார் கூடியிருந்து உண்ணும்படி வழங்க வேண்டும், என்கிறார் புலவர்."
  },
  {
    "story_id": 161,
    "story_category": "purananooru",
    "story_title": "161. பின் நின்று துரத்தும்!",
    "url": "https://www.tamilsurangam.in/literatures/ettuthogai/purananooru/purananooru_161.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : குமணன்.\n\nதிணை: பாடாண். துறை: பரிசில். குறிப்பு : பாடிப் பகடு பெற்றது.\n\n(பரிசில் பெற்று அரசனைப் பாடிப் போற்றியது.)",
    "poem": "நீண்டொலி அழுவம் குறைய முகந்துகொண்டு,\n\nஈண்டுசெலல் கொண்மூ வேண்டுவயின் குழீஇப்\n\nபெருமலை யன்ன தோன்றுதல், சூன்முதிர்பு,\n\nஉரும்உரறு கருவியொடு, பெயல்கடன் இறுத்து,\n\nவள்மலை மாறிய என்றூழ்க் காலை,\n\nமன்பதை யெல்லாம் சென்றுணர், கங்கைக்\n\nகரைபொரு மலிநீர் நிறைந்து தோன்றியாங்கு,\n\nஎமக்கும் பிறர்க்கும் செம்மலை யாகலின்,\n\n`அன்பில் ஆடவர் கொன்று, ஆறு கவரச்,\n\nசென்று தலைவருந அல்ல, அன்பின்று,\nவன்கலை தெவிட்டும், அருஞ்சுரம் இறந்தோர்க்கு,\n\nஇற்றை நாளொடும் யாண்டுதலைப் பெயர்` எனக்\n\nகண் பொறி போகிய கசிவொடு, உரன்அழிந்து,\n\nஅருந்துயர் உழக்கும்என் பெருந்துன் புறுவி நின்\n\nதாள்படு செல்வம் காண்டொறும் மருளப்,\nபனைமருள் தடக்கை யொடு முத்துப்படு முற்றிய\n\nஉயர்மருப்பு ஏந்திய வரைமருள் நோன்பகடு,\n\nஒளிதிகழ் ஓடை பொலிய, மருங்கில்\n\nபடுமணி இரட்ட, ஏறிச் செம்மாந்து,\n\nசெலல்நசைஇ உற்றனென்-விறல்மிகு குருசில்!\nஇன்மை துரப்ப, இசைதர வந்து, நின்\n\nவண்மையில் தொடுத்தஎன் நயந்தினை கேண்மதி!\n\nவல்லினும், வல்லேன் ஆயினும், வல்லே,\n\nஎன்அளந்து அறிந்தனை நோக்காது, சிறந்த\n\nநின் அளந்து அறிமதி, பெரும! என்றும்\nவேந்தர் நாணப் பெயர்வேன்; சாந்தருந்திப்\n\nபல்பொறிக் கொண்ட ஏந்துஎழில் அகலம்\n\nமாண்இழை மகளிர் புல்லுதொறும் புகல,\n\nநாள்முரசு இரங்கும் இடனுடை வரைப்பின்நின்\n\nதாள்நிழல் வாழ்நர் நண்கலம் மிகுப்ப,\nவாள் அமர் உயர்ந்தநின் தானையும்,\n\nசீர்மிகு செல்வமும் ஏந்துகம் பலவே.",
    "meaning": "வேந்தே! மழைக்காலம் மாறிய கோடைக்காலத்தில் உலகின் உயிரினமெல்லாம் சென்று உண்ணும்படிக் கங்கை ஊற்றுநீர் நிறைந்து தோன்றுவது போல எமக்கும் பிறருக்கும் உதவும் செம்மலாக விளங்குபவன் நீ. நான் இன்றோடு ஓராண்டுக் காலம் காட்டுவழியைக் கடந்து வந்துள்ளேன். கைப்பொருளை அன்பில்லாத ஆடவர் வழியில் கவர வந்துள்ளேன்.\r\nகலைமான்கள் அசைபோட்டுக்கொண்டிருக்கும் வழியில் வந்துள்ளேன்.\r\nகண் இருண்டுவரும் நிலையிலும் வருவேன் என்னும் நப்பாசையோடு உடல் சோர்வுற்று வாழும் என் மனைவி நீ அளித்த செல்வத்தைப் பார்த்து மருளும்படி நீ வழங்க வேண்டும். நீ தந்த பொருளுடன் நான் ஓடையணி பொலியும் யானைமீது செம்மாப்புடன் அதன் மணியொலி கேட்கும்படி செல்லவேண்டும்.\r\nவெற்றிமிகு வேந்தே! வழங்கும்போது என் திறமையை அளந்து பார்க்கக்கூடாது. உன் பெருமையை எண்ணிப்பார்த்து அதற்கேற்ப வழங்க வேண்டும். வேந்தர்கள் உன் கொடையைக் கண்டு நாணும்படி நான் செல்ல வேண்டும்.\r\nஉன் மகளிர் உன் மார்பில் இன்பம் திளைக்கவும், உன் குடிமக்கள் செல்வம் பொருகவும் நீ வாழவேண்டும் என நான் வாழ்த்திக்கொண்டே இருப்பேன்."
  },
  {
    "story_id": 162,
    "story_category": "purananooru",
    "story_title": "162. இரவலர்அளித்த பரிசில்!",
    "url": "https://www.tamilsurangam.in/literatures/ettuthogai/purananooru/purananooru_162.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : இளவெளிமான்.\n\nதிணை: பாடாண். துறை: பரிசில் விடை. \n\nசிறப்பு : புலவர் பெருமிதம்.",
    "poem": "இரவலர் புரவலை நீயும் அல்லை!\n\nபுரவலர் இரவலர்க்கு இல்லையும் அல்லர்;\n\nஇரவலர் உண்மையும் காண்,இனி; இரவலர்க்கு\n\nஈவோர் உண்மையும் காண், இனி; நின்ஊர்க்\n\nகடுமரம் வருந்தத் தந்து யாம் பிணித்த\nநெடுநல் யானை எம் பரிசில்;\n\nகடுமான் தோன்றல்! செல்வல் யானே.",
    "meaning": "புலவர் பெருஞ்சித்திரனார் பரிசில் பெற வேண்டி அரசன் வெளிமானிடம் சென்றார். அவன் உறங்கப் போகும்போது தன் தம்பியைப் பரிசில் தருமாறு சொல்லிவிட்டுச் சென்றான். அவன் தம்பி இளவெளிமான் சிறிதே பரிசில் நல்கினான். சிறிய பரிசிலைப் புலவர் பெற்றுக்கொள்ளாமலேயே போய்விட்டார். வள்ளல் குமணனிடம் சென்றார். பாடினார். புலவர் கேட்டபடி யானையையும் பரிசாக நல்கினான். பரிசிடன் திரும்பும் வழியில் அந்த யானையை அரசன் இளவெளிமானின் காவல்மரத்தில் கட்டி வைத்துவிட்டு அவனிடம் சென்று இந்தப் பாடலைப் பாடினார்.\r\nஇரவலரைப் பேணுபவன் நீ இல்லை. உன்னை விட்டால் இரவலரைப் பேணுபவர் இல்லாமலும் இல்லை. என்னைப் போன்ற இரவலர் இருப்பதையும், அந்த இரவலர்க்கு ஈவோர் இருப்பதையும் போய்ப் பார்க்கவும். புரவலன் ஒருவன் தந்த யானைப் பரிசை உன் ஊர்க் காவல்-மரத்தில் கட்டிவைத்துவிட்டு வந்துள்ளேன். இனிப் பெருமிதத்துடன் செல்கிறேன்."
  },
  {
    "story_id": 163,
    "story_category": "purananooru",
    "story_title": "163. தமிழ் உள்ளம்!",
    "url": "https://www.tamilsurangam.in/literatures/ettuthogai/purananooru/purananooru_163.html",
    "information": "பாடியவர்: பெருஞ்சித்திரனார்.\n\nபாடப்பட்டோன் : புலவரின் மனைவி.\n\nதிணை: பாடாண். துறை: பரிசில்.",
    "poem": "நின் நயந்து உறைநர்க்கும், நீ நயந்து உறைநர்க்கும்,\n\nபன்மாண் கற்பின்நின் கிளைமுத லோர்க்கும்,\n\nகடும்பின் கடும்பசி தீர யாழநின்\n\nநெடுங்குறி எதிர்ப்பை நல்கி யோர்க்கும்,\n\nஇன்னோர்க்கு என்னாது, என்னோடும் சூழாது,\nவல்லாங்கு வாழ்தும் என்னாது, நீயும்\n\nஎல்லோர்க்கும் கொடுமதி-மனைகிழ வோயே!\n\nபழந்தூங்கு முதிரத்துக் கிழவன்\n\nதிருந்துவேல் குமணன் நல்கிய வளனே.",
    "meaning": "இவை முதிரமலை அரசன் குமணன் கொடுத்த செல்வங்கள். இவற்றை எல்லாருக்கும் கொடு. உன்னை விரும்பி வாழ்பவர்களுக்கும், நீ யாரை விரும்பி வாழ்கிறாயோ அவர்களுக்கும், உன்னைப் பின்பற்றிக் கற்றுக்கொண்டு வாழும் உன் சுற்றத்தார்களுக்கும், உனக்கும் உன் சுற்றத்தார்களுக்கும் பசி போக்கக் கடனாகக் கொடுத்து உதவியவர்களுக்கும், இன்னாருக்கு என்று கணக்குப் பார்க்காமல், என்னை எதும் கேட்காமல், எல்லாருக்கும் வழங்குவாயாக."
  },
  {
    "story_id": 164,
    "story_category": "purananooru",
    "story_title": "164. வளைத்தாயினும் கொள்வேன்!",
    "url": "https://www.tamilsurangam.in/literatures/ettuthogai/purananooru/purananooru_164.html",
    "information": "பாடியவர்: பெருந்தலைச் சாத்தனார்.\n\nபாடப் பட்டோன்: குமணன்.\n\nதிணை: பாடாண். துறை: பரிசில் கடாநிலை. \n\nகுறிப்பு: தம்பியால் நாடுகொள்ளப்பட்டுக் குமணன் காட்டிடத்து மறைந்து \nவாழ்ந்த காலை, அவனைக் கண்டு-பாடியது.\n\n[பரிசில் விரும்பிப் பாடுதலால், பரிசில் கடாநிலை ஆயிற்று. வாகைத் \nதிணையின் பகுதியாகிய, கடைக்கூட்டு நிலைக்கு இளம்பூரணர் எடுத்துக் காட்டுவர் (தொல். \nபுறத்.சூ.30)]",
    "poem": "ஆடுநனி மறந்த கோடுஉயர் அடுப்பின்\n\nஆம்பி பூப்பத், தேம்புபசி உழவாப்,\n\nபாஅல் இன்மையின் தோலொடு திரங்கி,\n\nஇல்லி தூர்த்த பொல்லா வறுமுலை\n\nசுவைத்தொறும் அழூஉம்தன் மகத்துவம் நோக்கி,\nநீரொடு நிறைந்த ஈர்இதழ் மழைக்கண்என்\n\nமனையோள் எவ்வம் நோக்கி, நினைஇ,\n\nநிற்படர்ந் திசினே-நற்போர்க் குமண!\n\nஎன்நிலை அறிந்தனை யாயின், இந்நிலைத்\n\nதொடுத்தும் கொள்ளாது அமையலென்-அடுக்கிய\nபண்ணமை நரம்பின் பச்சை நல்யாழ்,\n\nமண்ணமை முழவின், வயிரியர்\n\nஇன்மை தீர்க்குங் குடிப்பிறந் தோயே.",
    "meaning": "அடுப்பு சோறு சமைக்கும் தொழில் இல்லாமையால் காளான் பூத்துக் கிடக்கிறது. என் மனைவியின் ஈர இமை கொண்ட கண்கள் எப்போதும் கண்ணீர் மழை பொழிந்துகொண்டிருக்கின்றன. தனினிடம் பால் இல்லாமையால் தோல் வற்றி பால் சுரக்கும் துளை தூர்ந்துபோன தன் முலையைச் சுவைக்கும்போதெல்லாம் பசித் துன்பத்தால் தேம்பித் தேம்பி அழும் தன் குழந்தை முகத்தைப் பார்த்துக் கண்ணீர்மழை. அவள் துன்பத்தைப் பார்த்து நான் உன்னை நோக்கி வந்துள்ளேன். என் நிலை அறிந்து நீ நல்கும்வரை உன்னை விட்டு நான் போகமாட்டேன். நீ யாழிசைக் கலைஞர் வயிரியரின் வறுமையைப் போக்கும் உயர்ந்த குடியில் பிறந்தவன் ஆயிற்றே."
  },
  {
    "story_id": 165,
    "story_category": "purananooru",
    "story_title": "165. இழத்தலினும் இன்னாது!",
    "url": "https://www.tamilsurangam.in/literatures/ettuthogai/purananooru/purananooru_165.html",
    "information": "பாடியவர்: பெருந்தலைச் சாத்தனார்.\n\nபாடப்பட்டோன் : குமணன்.\n\nதிணை: பாடாண். துறை: பரிசில் விடை. குறிப்பு: காடு பற்றியிருந்த \nகுமணன், புலவர் பரிசில் வேண்டிப் பாடத், தன் தலையைக் கொய்து கொண்டு தம்பியின் கையிற் \nகொடுத்துப் பொருள் பெற்றுப் போகுமாறு சொல்லித் தன் வாளைக் கொடுக்கப், பெற்றுப் \nபுலவர் பாடியது.",
    "poem": "மன்னா உலகத்து மன்னுதல் குறித்தோர்\n\nதம்புகழ் நிறீஇத் தாமாய்ந் தனரே;\n\nதுன்னரும் சிறப்பின் உயர்ந்த செல்வர்,\n\nஇன்மையின் இரப்போர்க்கு ஈஇ யாமையின்,\n\nதொன்மை மாக்களின் தொடர்பு அறியலரே;\nதாள்தாழ் படுமணி இரட்டும், பூனுதல்,\n\nஆடியல் யானை பாடுநர்க்கு அருகாக்\n\nகேடில் நல்லிசை வயமான் தோன்றலைப்\n\nபாடி நின்றெனன் ஆகக்,`கொன்னே\n\nபாடுபெறு பரிசிலன் வாடினன் பெயர்தல் என்\nநாடுஇழந் ததனினும் நனிஇன் னாது` என,\n\nவாள்தந் தனனே, தலை எனக்கு ஈயத்,\n\nதன்னிற் சிறந்தது பிறிதுஒன்று இன்மையின்;\n\nஆடுமலி உவகையோடு வருவல்,\n\nஓடாப் பூட்கைநிற் கிழமையோன் கண்டே.",
    "meaning": "உலகம் நிலை இல்லாதது. நிலையில்லாத உலகில் நிலைபெற வேண்டின் ஒருவன் தன் புகழை நிலைநாட்ட வேண்டும். அப்படிச் செய்யாமல் செல்வம் படைத்தவர்களில் சிலர் தன்னிடம் இரப்போர்க்குக் கொடுக்காமல் முன்னோரைப் பின்பற்றும் கொடை மரபை மறந்து பின்னோரின் தொடர்பை இல்லாமல் செய்துகொண்டனர்.\r\nஅணிகலன் பூட்டிய யானையைத் தன்னைப் பாடியவர்களுக்கு வழங்கும் பண்பு மிக்க உன் அண்ணனைக் காட்டில் கண்டு பாடினேன். அப்போது எனக்கு வழங்குவதற்கு அவனிடம் ஒன்றும் இல்லை. தன் தலையை வெட்டி எடுத்துக்கொள்ளுமாறு தன் வாளைக் கொடுத்தான். என் வறுமைநிலை அவன் காட்டில் வாழ்வதை விடக் கொடியது என உணர்ந்து எனக்கு உதவுவதற்காகக் கொடுத்தான்.\r\nஅப்போது அவன் வழங்குவதற்கு அவனது உயிரைக் காட்டிலும் வேறு என்ன இருக்கிறது?\r\nஎனவே வாளைப் பெற்றுக்கொண்டு மகிழ்வோடு வந்துவிட்டேன். இதோ அந்த வாள்.\r\n(என்ன செய்யப்போகிறாய்)"
  },
  {
    "story_id": 166,
    "story_category": "purananooru",
    "story_title": "166. யாமும் செல்வோம்!",
    "url": "https://www.tamilsurangam.in/literatures/ettuthogai/purananooru/purananooru_166.html",
    "information": "பாடியவர்: ஆவூர் மூலங் கிழார்.\n\nபாடப்பட்டோன் : சோணாட்டுப் பூஞ்சாற்றூர்ப் பார்ப்பான் கௌணியன் \nவிண்ணந்தாயன். \n\nதிணை: வாகை. \nதுறை: பார்பபன வாகை.",
    "poem": "நன் றாய்ந்த நீள் நிமிர்சடை\n\nமுது முதல்வன் வாய் போகாது,\n\nஒன்று புரிந்த ஈரி ரண்டின்,\n\nஆறுணர்ந்த ஒரு முதுநூல்\n\nஇகல் கண்டோர் மிகல் சாய்மார்,\n\nமெய் அன்ன பொய் உணர்ந்து,\n\nபொய் ஓராது மெய் கொளீஇ,\n\nமூவேழ் துறைபும் முட்டின்று போகிய\n\nஉரைசால் சிறப்பின் உரவோர் மருக!\n\nவினைக்கு வேண்டி நீ பூண்ட\n\nபுலப் புல்வாய்க் கலைப் பச்சை\n\nசுவல் பூண்ஞான் மிசைப் பொலிய;\n\nமறம் கடிந்த அருங் கற்பின்,\n\nஅறம் புகழ்ந்த வலை சூடிச்,\n\nசிறு நுதல், பேர் அகல் அல்குல்,\nசில சொல்லின் பல கூந்தல், நின்\n\nநிலைக் கொத்தநின் துணைத் துணைவியர்\n\nதமக்கு அமைந்த தொழில் கேட்பக்;\n\nகாடு என்றா நாடுஎன்று ஆங்கு\n\nஈரேழின் இடம் முட்டாது,\nநீர் நாண நெய் வழங்கியும்,\n\nஎண் நாணப் பல வேட்டும்,\n\nமண் நாணப் புகழ் பரப்பியும்,\n\nஅருங் கடிப் பெருங் காலை,\n\nவிருந்து உற்றநின் திருந்து ஏந்துநிலை,\nஎன்றும், காண்கதில் அம்ம, யாமே! குடாஅது\n\nபொன்படு நெடுவரைப் புயல்ஏறு சிலைப்பின்,\n\nபூவிரி புதுநீர்க் காவிரி புரக்கும்\n\nதண்புனற் படப்பை எம்மூர் ஆங்கண்,\n\nஉண்டும் தின்றும் ஊர்ந்தும் ஆடுகம்;\nசெல்வல் அத்தை யானே; செல்லாது,\n\nமழைஅண் ணாப்ப நீடிய நெடுவரைக்\n\nகழைவளர் இமயம்போல,\n\nநிலீஇயர் அத்தை, நீ நிலமிசை யானே?",
    "meaning": "விண்ணத்தாயனின் மூதாதையர் – நல்லது கெட்டது என்று தெளிவாக ஆராய்ந்து அறிந்தவர்கள். நீண்டுநிமிர்ந்த சடையை உடைய பிரமன் வழியில் தவறு நேராமல் ஒன்றுபட்டு வாழ்பவர்கள். அவர்கள் பின்பற்றிய நெறிநூல் ‘முதுநூல்’. அவை ஈரிரண்டு. (நான்கு வேதம்). அது வாழும் ஆற்றுநெறிகளைக் கூறுவது. அதில் 21 துறைகள் காட்டப்பட்டிருந்தன. அதன் நெறிகளோடு மாறுபட்டோரை இவனது மூதாதையர் வெல்லும் அறிவாற்றல் மிக்கவர். இவர்களின் வழிவந்தவன் இந்த விண்ணத்தாயன்.\r\nஇவன் தன் தொழிலைச் செய்வதற்காக பச்சைத் தருப்பைப் புல்லாலான பூணூல் அணிந்திருந்தான்.\r\nஇவனுக்குப் பல மனைவியர். அவர்கள் அவன் நெறிகளுக்கு மாறுபடாமல் நடக்கும் கற்பு வலையை அமைத்துக்கொண்டவர்கள். சிறிய நெற்றி, பெரிய அல்குல் (பாலுறவுறுப்பு), சில சொற்களே பேசும் பழக்கம், பலவாகித் தழைய்யிருக்கும் கூந்தல் ஆகியவற்றை உடையவர்கள். அவன் தொழிலுக்குத் தகுந்தவாறு செயலாற்றுபவர்கள்.\r\nகாடோ, நாடோ, ஈரேழ் இடங்களோ (கீழே 7, மேலே 7 = 14 உலகம்) எங்கும் இவன் வேள்வி செய்தான். தண்ணீர் போல நெய்யை ஊற்றிச் செய்தான். அதனால் தன் புகழைப் பரப்பியிருந்தான்.\r\nஅத்துடன் விருந்து வந்தபோது திருத்தமாகப் பேணினான். யாரும் புகமுடியாத தன் காப்பு இல்லத்தில் வழங்கினான். காலை வேளையில் வழங்கினான்.\r\nஇவற்றைத் தான் காணவேண்டும் என்றும், அவன் வழங்கியதைத் தன் ஊருக்குக் கொண்டுசென்று உண்ணவேண்டும், தின்னவேண்டும் என்று புலவர் விரும்பி வாழ்த்துகிறார்.\r\nகுடகு நாட்டுப் பொன்மலையின் இடி முழக்கத்தால் காவிரியில் நீர் பெருகும் நாட்டில் வாழ்பவன் இவன்.\r\nஇமயம் போல இவன் உயர்ந்தும் உதவியும் வாழவேண்டும் என வாழ்த்துகிறார்."
  },
  {
    "story_id": 167,
    "story_category": "purananooru",
    "story_title": "167. ஒவ்வொருவரும் இனியர்!",
    "url": "https://www.tamilsurangam.in/literatures/ettuthogai/purananooru/purananooru_167.html",
    "information": "பாடியவர்: கோனாட்டு எறிச்சிலூர் மாடலன் \nமதுரைக் குமரனார்.\n\nபாடப்பட்டோன் : சோழன் கடுமான் கிள்ளி.\n\nதிணை: வாகை. துறை: அரச வாகை.",
    "poem": "நீயே, அமர்காணின் அமர்கடந்து, அவர்\n\nபடை விலக்கி எதிர் நிற்றலின்,\n\nவாஅள் வாய்த்த வடுவாழ் யாக்கை யொடு,\n\nகேள்விக்கு இனியை, கட்கின் னாயே!\n\nஅவரே, நிற்காணின் புறங் கொடுத்தலின்,\nஊறுஅறியா மெய் யாக்கை யொடு.\n\nகண்ணுக்கு இனியர்; செவிக்குஇன் னாரே!\n\nஅதனால்,நீயும் ஒன்று இனியை;அவரும்ஒன்றுஇனியர்;\n\nஒவ்வா யாவுள, மற்றே? வெல்போர்க்\n\nகழல்புனை திருந்தடிக் கடுமான் கிள்ளி!\nநின்னை வியக்குமிவ் வுலகம்; அது\n\nஎன்னோ? பெரும! உரைத்திசின் எமக்கே.",
    "meaning": "குதிரை (கடுமான்) வீரனே!\r\nநீயும், போரில் உன்னிடம் புறங்கொடுத்து ஓடியவரும் ஒருவகையில் பார்க்கப்போனால் ஒத்தே காணப்படுகிறீர்கள்.\r\nநீ எதிர்த்து நின்று போராடி வாள்-காயம் பட்ட உடம்போடு காணப்படுகிறாய். இது கேட்பதற்கு இனிமையாக உள்ளது.\r\nஉன் பகைவர் உன்னை எதிர்த்து நிற்கமாட்டாமல் புறங்கொடுத்து ஓடியதால் காயம் இல்லாத அழகிய உடம்புடன் காணப்படுகின்றனர். இந்த வகையில் அவர்கள் காண்பதற்கு இனிமையாக உள்ளனர்.\r\nஇப்படி நீ ஒன்றில் இனியவன். அவர்கள் ஒன்றில் இனியவர். அப்படி இருக்கும்போது உன்னை மட்டும் உலகம் வியந்து பாராட்டுகிறது.\r\nஏனோ தெரியவில்லை."
  },
  {
    "story_id": 168,
    "story_category": "purananooru",
    "story_title": "168. கேழல் உழுத புழுதி!",
    "url": "https://www.tamilsurangam.in/literatures/ettuthogai/purananooru/purananooru_168.html",
    "information": "பாடியவர்: கருவூர்க் கந்தப்பிள்ளைச் \nசாத்தனார்.\n\nபாடப்பட்டோன் : பிட்டங் கொற்றன்.\n\nதிணை: பாடாண். துறை: பரிசில் துறை; இயன்மொழியும், அரச வாகையும் ஆம்.",
    "poem": "அருவி ஆர்க்குங் கழைபயில் நனந்தலைக்\n\nகறிவளர் அடுக்கத்து மலரந்த காந்தள்\n\nகொழுங்கிழங்கு மிளிரக் கிண்டிக், கிளையொடு,\n\nகடுங்கண் கேழல் உழுத பூழி,\n\nநன்னாள் வருபதம் நோக்கிக், குறவர்\nஉழாஅது வித்திய பரூஉக்குரற் சிறுதினை\n\nமுந்துவிளை யாணர் நாள்புதிது உண்மார்,\n\nமரையான் கறந்த நுரைகொள் தீம்பால்,\n\nமான்தடி புழுக்கிய புலவுநாறு குழிசி\n\nவான்கேழ் இரும்புடை கழாஅது, ஏற்றிச்,\nசாந்த விறகின் உவித்த புன்கம்,\n\nகூதளங் கவினிய குளவி முன்றில்,\n\nசெழுங்கோள் வாழை அகல்இலைப் பகுக்கும்\n\nஊராக் குதிரைக் கிழவ! கூர்வேல்,\n\nநறைநார்த் தொடுத்த வேங்கையங் கண்ணி,\nவடிநவில் அம்பின் வில்லோர் பெரும!\n\nகைவள் ஈகைக் கடுமான் கொற்ற!\n\nவையக வரைப்பில் தமிழகம் கேட்பப்,\n\nபொய்யாச் செந்நா நெளிய ஏத்திப்\n\nபாடுப என்ப பரிசிலர், நாளும்;\nஈயா மன்னர் நாண,\n\nவீயாது பரந்தநின் வசையில் வான் புகழே!",
    "meaning": "அருவி பாயும் மூங்கில்-காடு. அந்த மூங்கிலில் மிளகுக் கொடிகள் படர்ந்திருக்கும். காட்டுப் பன்றிக் குடும்பம் அங்குள்ள காந்தள் கிழங்குகளைக் கிண்டி உண்ணும். அவை கிண்டிய புழுதியில் அங்கு வாழும் குறவர்-மக்கள் தினையை உழாமலேயே விதைப்பர். அதில் விளைந்த தினையை மரையான் என்னும் காட்டுப்பசுக்கள் மேயும். அந்த மரையானின் பாலைக் கறந்து ஊற்றி மான்கறியை அதில் ஊற்றிப் புன்கம் (பொங்கல்) சமைப்பர். சந்தன விறகில் தீ மூட்டிச் சமைப்பர். அவர்களின் வீட்டு முற்றத்தில் கூதளம்பூ பூத்துக் கிடக்கும். வரும் விருந்தினர்களுக்கெல்லாம் வாழை இலையில் அந்த முற்றத்தில் பங்கிட்டுத் தருவர்."
  },
  {
    "story_id": 169,
    "story_category": "purananooru",
    "story_title": "169. தருக பெருமானே!",
    "url": "https://www.tamilsurangam.in/literatures/ettuthogai/purananooru/purananooru_169.html",
    "information": "பாடியவர்: காவிரிபூம் பட்டினத்துக் \nகாரிக்கண்ணனார்.\n\nபாடப்பட்டோன் : பிட்டங்கொற்றன்.\n\nதிணை: பாடாண். துறை: பரிசில் கடாநிலை.\n\n(பரிசில் வேட்டுப் பாடுதலால் பரிசில் கடாநிலை ஆயிற்று. அரசனின் \nவென்றிச் சிறப்பைப் போற்றியதும் காண்க.)",
    "poem": "நும்படை செல்லுங் காலை, அவர்படை\n\nஎறித்தெறி தானை முன்னரை எனாஅ,\n\nஅவர்படை வருஉங் காலை, நும்படைக்\n\nகூழை தாங்கிய, அகல் யாற்றுக்\n\nகுன்று விலங்கு சிறையின் நின்றனை எனாஅ,\nஅரிதால், பெரும! நின் செவ்வி என்றும்;\n\nபெரிதால் அத்தை, என் கடும்பினது இடும்பை;\n\nஇன்னே விடுமதி பரிசில்! வென்வேல்\n\nஇளம்பல் கோசர் விளங்குபடை கன்மார்,\n\nஇகலினர் எறிந்த அகல்இலை முருக்கின்\nபெருமரக் கம்பம் போலப்,\n\nபொருநர்க்கு உலையாநின் வலன் வாழியவே!",
    "meaning": "பிட்டங்கொற்றன் படைத்தலைவனாக விளங்கிப் போரிட்ட பாங்கினைப் பாராட்டிப் புலவர் தன் வறுமையைப் போக்க உடனே பரிசில் வழங்கி அனுப்பிவைக்க வேண்டும் என வேண்டுகிறார்.\r\nஉன் படை பிறரைத் தாக்கச் செல்லும்போது, எதிரிப் படையை எடுத்துத் தூக்கி எறிவதற்காகத் தன் படைக்கு முன்னே செல்வானாம். எதிரிப் படை தாக்க வரும்போது தன் படையைப் பின்னிற்கும் கூழைபடையாகச் செய்துவிட்டு ஆற்று வெள்ளத்தைத் தடுக்கும் கலிங்குக் கல் தடுப்பணை போல் நிற்பானாம்.\r\nமற்றும் இவன் போர்முகத்தில் பகைவர் எய்யும் கணைகளைத் தான் ஒருவனாகவே தாங்கிக்கொண்டு நிற்பானாம். கோசர் குடிமக்களின் இளையர் படைப்பயிற்சி செய்யும்போது முருக்க-மரத்தை நிறுத்தி அதனை வேலாலும், வில் எய்யும் அம்பாலும் தாக்கிப் பயிற்சிப் பெறுவார்களாம். அப்போது தாங்கிநிற்கும் முருக்க-மரம் போல இவன் எதிரியின் தாக்குதலுக்கு இலக்காக முன்னே நிற்பானாம்."
  },
  {
    "story_id": 170,
    "story_category": "purananooru",
    "story_title": "170. உலைக்கல்லன்ன வல்லாளன்!",
    "url": "https://www.tamilsurangam.in/literatures/ettuthogai/purananooru/purananooru_170.html",
    "information": "பாடியவர்: உறையூர் மருத்துவன் தாமோதரனார்.\n\nபாடப்பட்டோன் : பிட்டங்கொற்றன்.\n\nதிணை: வாகை. துறை: வல்லாண் முல்லை; தானை மறமும் ஆம்.",
    "poem": "மரைபிரித்து உண்ட நெல்லி வேலிப்,\n\nபரலுடை முன்றில், அங்குடிச் சீறூர்,\n\nஎல்அடிப் படுத்த, கல்லாக் காட்சி\n\nவில்லுழுது உண்மார் நாப்பண், ஒல்லென,\n\nஇழிபிறப் பாளன் கருங்கை சிவப்ப,\nவலிதுரந்து சிலைக்கும் வன்கண் கடுந்துடி,\n\nபுலிதுஞ்சு நெடுவரைக் குடிஞையோடு இரட்டும்\n\nமலைகெழு நாடன் கூர்வேல் பிட்டன்,\n\nகுறுகல் ஓம்புமின், தெவ்விர்; அவனே\n\nசிறுகண் யானை வெண்கோடு பயந்த\nஒளிதிகழ் முத்தம் விறலியர்க்கு ஈந்து,\n\nநார்பிழிக் கொண்ட வெங்கள் தேறல்\n\nபண்அமை நல்யாழ்ப் பாண்கடும்பு அருத்தி,\n\nநசைவர்க்கு மென்மை அல்லது, பகைவர்க்கு\n\nஇரும்புபயன் படுக்குங் கருங்கைக் கொல்லன்\nவிசைத்துஎறி கூடமொடு பொருஉம்\n\nஉலைக்கல் அன்ன, வல்லா ளன்னே.",
    "meaning": "மரைமான்கள் நெல்லிக்கனிகளை மேயும் வேலியும், முற்றமும் கொண்ட சிற்றூர்களைக் கொண்டது இவன் நாடு. வில்-உழவு செய்து விலங்கினங்களை உணவாக்கிக் கொள்பவர்கள் இவனது நாட்டு மக்கள். இவர்களில் தாழ்ந்த குடியில் பிறந்தவன் துடிப்பறை முழக்குவானாம். அதன் ஒலியானது மலைமீதிருந்து குரல் கொடுக்கும் கோட்டான் ஒலியோடு சேர்ந்து எதிரொலிக்குமாம்"
  },
  {
    "story_id": 171,
    "story_category": "purananooru",
    "story_title": "171. வாழ்க திருவடிகள்!",
    "url": "https://www.tamilsurangam.in/literatures/ettuthogai/purananooru/purananooru_171.html",
    "information": "பாடியவர்: காவிரிப்பூம் பட்டினத்துக் \nகாரிக்கண்ணனார்.\n\nபாடப்பட்டோன் : பிட்டங்கொற்றன்.\n\nதிணை: பாடாண். துறை: இயன்மொழி.\n\nசிறப்பு: 'ஈவோர் அரிய இவ்வுலகத்து வாழ்வோர் வாழ அவன் தாள் வாழியவே' \nஎன்னும் வாழ்த்தில், உலகின் தன்மையைக் காணலாம்.",
    "poem": "இன்று செலினுந் தருமே; சிறுவரை\n\nநின்று செலினுந் தருமே ; பின்னும்,\n\nமுன்னே தந்தனென் என்னாது, துன்னி\n\nவைகலும் செலினும், பொய்யலன் ஆகி,\n\nயாம்வேண்டி யாங்குஎம் வறுங்கலம் நிறைப்போன்;\nதான்வேண்டி யாங்குத் தன்இறை உவப்ப\n\nஅருந்தொழில் முடியரோ, திருந்துவேல் கொற்றன்;\n\nஇனமலி கதச்சேக் களனொடு வேண்டினும்,\n\nகளமலி நெல்லின் குப்பை வேண்டினும்,\n\nஅருங்கலம் களிற்றொடு வேண்டினும், பெருந்தகை\nபிறர்க்கும் அன்ன அறத்தகை யன்னே,\n\nஅன்னன் ஆகலின், எந்தை உள்ளடி\n\nமுள்ளும் நோவ உற்றாக தில்ல!\n\nஈவோர் அரியஇவ் உலகத்து,\n\nவாழ்வோர் வாழ, அவன் தாள் வாழியவே!",
    "meaning": "இன்று சென்றாலும் தருவான். அவன் மலையில் தங்கிக்கொண்டே பின்னும் பின்னும் சென்றாலும் தருவான். ‘முன்பு தந்தேனே’ என்று சொல்லாமல் தருவான். நாள்தோறும் சென்றாலும் தருவான். தராமல் ஏமாற்றுவதே இல்லை. நாம் வேண்டிய அளவு தருவான். என் வறுமையைப் போக்கும் அளவுக்கு முன்பு கொடுத்தான்.\r\nஅதனால் அவன் அரசன் விரும்புமாறு அவன் செய்யும் கடமைகள் நிறைவேற வேண்டும்.\r\nஅவன் திருந்து வேல் கொற்றன்.\r\nஎருதுக் கூட்டத்தை அதன் இருப்பிடத்தோடு கேட்டாலும் தருவான். களத்தில் குவித்திருக்கும் நெல்லை அப்படியே கேட்டாலும் தருவான். அரிய அணிகலன் பூட்டிய யானையைக் கேட்டாலும் தருவான்.\r\nஅவன் பெருந்தகை.\r\nஎனக்கு மட்டுமன்று. யார் கேட்டாலும் தருவான்.\r\nஅதனால் அவன் உள்ளங்காலில் முள்கூடத் தைக்காவண்ணம் அவனை நாம் போணவேண்டும். ஈவோர் அருகிக்கொண்டே வரும் இந்த உலகில் இருக்கும் கொடையாளியை நாம் பேணவேண்டாமா?\r\nஅவன் திருவடி வாழ்க."
  },
  {
    "story_id": 172,
    "story_category": "purananooru",
    "story_title": "172. பகைவரும் வாழ்க!",
    "url": "https://www.tamilsurangam.in/literatures/ettuthogai/purananooru/purananooru_172.html",
    "information": "பாடியவர்: வடமண்ணக்கன் தாமோதரனார்.\n\nபாடப்பட்டோன் : பிட்டங்கொற்றன்.\n\nதிணை: பாடாண். துறை: இயன்மொழி.",
    "poem": "ஏற்றுக உலையே; ஆக்குக சோறே;\n\nகள்ளும் குறைபடல் ஓம்புக; ஒள்ளிழைப்\n\nபாடுவல் விறலியர் கோதையும் புனைக;\n\nஅன்னவை பலவும் செய்க ; என்னதூஉம்\n\nபரியல் வெண்டா வருபதம் நாடி,\nஐவனங் காவல் பெய்தீ நந்தின்.\n\nஒளிதிகழ் திருந்துமணி நளியிருள் அகற்றும்\n\nவன்புல நாடன், வயமான் பிட்டன்;\n\nஆரமர் கடக்கும் வேலும், அவனிறை\n\nமாவள் ஈகைக் கோதையும்.\nமாறுகொள் மன்னரும், வாழியர் நெடிதே!",
    "meaning": "மன்னர்களும் நீண்ட காலம் வாழ்வார்களாக.\r\nகாரணம்,\r\nசேர அரசன் கோதை குதிரைகளைக் கொடையாக வழங்குபவன்.\r\nஅவன் படைத்தலைவனாகிய பிட்டனும் கொடை வள்ளல்.\r\nஐவன நெல்லுக்கு இரவில் காவல் புரிவோர் ஏந்தும் தீப்பந்தம் இரவில் ஒளிரும் மணி ஒளியை மங்கச் செய்யும் மலைநாட்டை உடையவன் பிட்டன்.\r\nஒளிரும் அணிகலன் பூண்ட விறலியரே! உலை ஏற்றுங்கள். சோறு ஆக்குங்கள். எல்லாருக்கும் கள்ளை ஊற்றித் தாருங்கள். நீங்களும் மாலை சூட்டிக்கொள்ளுங்கள். எது வேண்டுமானாலும் மகிழ்ச்சிக்காக எதுவேண்டுமானாலும் செய்துகொள்ளுங்கள். உங்களுக்குக் கொடுப்பதற்குப் பிட்டன் இருக்கிறான். வருத்தப்படவே வேண்டாம்."
  },
  {
    "story_id": 173,
    "story_category": "purananooru",
    "story_title": "173. யான் வாழுநாள் வாழிய!",
    "url": "https://www.tamilsurangam.in/literatures/ettuthogai/purananooru/purananooru_173.html",
    "information": "பாடியவர்: சோழன் குளமுற்றத்துத் துஞ்சிய \nகிள்ளி வளவன்.\n\nபாடப்பட்டோன்: சிறுகுடி கிழான் பண்ணன்.\n\nதிணை: பாடாண். துறை: இயன்மொழி.",
    "poem": "யான்வாழும் நாளும் பண்ணன் வாழிய!\n\nபாணர் ! காண்க, இவன் கடும்பினது இடும்பை;\n\nயாணர்ப் பழுமரம் புள்இமிழ்ந் தன்ன\n\nஊணொலி அரவந் தானும் கேட்கும்;\n\nபொய்யா எழிலி பெய்விடம் நோக்கி\nமுட்டை கொண்டு வற்புலம் சேரும்\n\nசிறுநுண் எறும்பின் சில்லொழுக்கு ஏய்ப்பச்,\n\nசோறுடைக் கையர் வீறுவீறு இயங்கும்\n\nஇருங்கிளைச் சிறாஅர்க் காண்டும்; கண்டும்,\n\nமற்றும் மற்றும் வினவுதும், தெற்றெனப்;\nபசிப்பிணி மருத்துவன் இல்லம்\n\nஅணித்தோ? சேய்த்தோ? கூறுமின், எமக்கே,",
    "meaning": "மன்னர்களும் நீண்ட காலம் வாழ்வார்களாக.\r\nகாரணம்,\r\nசேர அரசன் கோதை குதிரைகளைக் கொடையாக வழங்குபவன்.\r\nஅவன் படைத்தலைவனாகிய பிட்டனும் கொடை வள்ளல்.\r\nஐவன நெல்லுக்கு இரவில் காவல் புரிவோர் ஏந்தும் தீப்பந்தம் இரவில் ஒளிரும் மணி ஒளியை மங்கச் செய்யும் மலைநாட்டை உடையவன் பிட்டன்.\r\nஒளிரும் அணிகலன் பூண்ட விறலியரே! உலை ஏற்றுங்கள். சோறு ஆக்குங்கள். எல்லாருக்கும் கள்ளை ஊற்றித் தாருங்கள். நீங்களும் மாலை சூட்டிக்கொள்ளுங்கள். எது வேண்டுமானாலும் மகிழ்ச்சிக்காக எதுவேண்டுமானாலும் செய்துகொள்ளுங்கள். உங்களுக்குக் கொடுப்பதற்குப் பிட்டன் இருக்கிறான். வருத்தப்படவே வேண்டாம்."
  },
  {
    "story_id": 174,
    "story_category": "purananooru",
    "story_title": "174. அவலம் தீரத் தோன்றினாய்!",
    "url": "https://www.tamilsurangam.in/literatures/ettuthogai/purananooru/purananooru_174.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன் : மலையமான் சோழிய வேனாதி திருக்கண்ணன்.\n\nணை: வாகை. துறை: அரச வாகை.",
    "poem": "அணங்குடை அவுணர் கணம்கொண்டுஒளித்தெனச்,\n\nசேண்விளங்கு சிறப்பின் ஞாயிறு காணாது,\n\nஇருள்கண் கெடுத்த பருதி ஞாலத்து\n\nஇடும்பைகொள் பருவரல் தீரக், கடுந்திறல்\n\nஅஞ்சன் உருவன் தந்து நிறுத்தாங்கு,\nஅர சிழந்து இருந்த அல்லற் காலை,\n\nமுரசுஎழுந்து இரங்கும் முற்றமொடு, கரைபொருது\n\nஇரங்குபுனல் நெரிதரு மிகுபெருங் காவிரி\n\nமல்லல் நன்னாட்டு அல்லல் தீரப்,\n\nபொய்யா நாவிற் கபிலன் பாடிய,\nமையணி நெடுவரை ஆங்கண் ஒய்யெனச்\n\nசெருப்புகல் மறவர் செல்புறம் கண்ட\n\nஎள்ளறு சிறப்பின் முள்ளூர் மீமிசை,\n\nஅருவழி இருந்த பெருவிறல் வளவன்\n\nமதிமருள் வெண்குடை காட்டி, அக்குடை\nபுதுமையின் நிறுத்த புகழ்மேம் படுந!\n\nவிடர்ப்புலி பொறித்த கோட்டைச், சுடர்ப் பூண்,\n\nசுரும்பார் கண்ணிப், பெரும்பெயர் நும்முன்\n\nஈண்டுச்செய் நல்வினை யாண்டுச்சென்று உணீஇயர்,\n\nஉயர்ந்தோர் உலகத்துப் பெயர்ந்தனன் ஆகலின்,\nஆறுகொள் மருங்கின் மாதிரம் துழவும்\n\nகவலை நெஞ்சத்து அவலந் தீர\n\nநீதோன் றினையே-நிரைத்தார் அண்ணல்!\n\nகல்கண் பொடியக், கானம் வெம்ப\n\nமல்குநீர் வரைப்பில் கயம்பல உணங்கக்,\nகோடை நீடிய பைதறு காலை,\n\nஇருநிலம் நெளிய ஈண்டி,\n\nஉரும்உரறு கருவிய மழைபொழிந் தாங்கே!",
    "meaning": "அஞ்சண உருவன் – மை நிறம் கொண்ட திருமால்.\r\nஅவுணர் கணம் – அச்சம் தரும் கூட்டம்.\r\nகபிலன் – பொய்யா நாவினை உடையவன். முள்ளூர் மலையைப் பாடியவன். (புறநானூறு 168, பதிற்றுப்பத்து 85 பாடல்களில் பாராட்டப்பட்டுள்ளவன்)\r\nகாவிரி மல்லல் நன்னாடு – காவிரியாற்றுப் புனல் கரைபுரண்டு ஓடி ஒலியுடன் முற்றத்தில் பாயும் வளம் மிக்க நாடு.\r\nகோடை – கல் பொடியும் காலம். காடு வெம்பியிருந்த காலம். குளம் நீரற்றுப்போயிருந்த காலம். பசுமை அற்றுப்போயிருந்த காலம்.  \r\nஞாயிறு, பருதி – தொலைவில் விளங்குவது. அனைத்திலும் பருமனானது பருதி.\r\nதிருக்கிள்ளி – ‘பெரும்பெயர் முன்னோன்’ என இந்தப் பாடலில் குறிப்பிடப்படும் மலையமானுக்குப் பின்னர் முள்ளூரை ஆண்டவன். இந்த மலையமான் ‘பசும்பூண் சுருமு ஆர் கண்ணி’ சூடியவன். திருக்கிள்ளி ‘நிரைத்தார் அண்ணல்’ என்று சிறப்பிக்கப்பட்டுள்ளவன்.\r\nமுள்ளூர் – கபிலன் பாடிய மலையினைக் கொண்டது. போரை விரும்பும் மறவர்களைக் கொண்டது. புலி பொறித்த கோட்டையினை உடையது.\r\nவளவன் – வழி தெரியாமல் அருவழியில் இருந்தான். இவன் குடை புதிய உத்திமுறையில் இந்தத் திருக்கண்ணனால் நிலைநிறுத்தப்பட்டது."
  },
  {
    "story_id": 175,
    "story_category": "purananooru",
    "story_title": "175. என் நெஞ்சில் நினைக் காண்பார்!",
    "url": "https://www.tamilsurangam.in/literatures/ettuthogai/purananooru/purananooru_175.html",
    "information": "பாடியவர்: கள்ளில் ஆத்திரையனார்.\n\nபாடப்பட்டோன் : ஆதனுங்கன்.\n\nதிணை: பாடாண். துறை: இயன்மொழி.",
    "poem": "எந்தை; வாழி; ஆதனுங்க ! என்\n\nநெஞ்சம் திறப்போர் நிற்காண் குவரே;\n\nநின்யான் மறப்பின், மறக்குங் காலை,\n\nஎன்உயிர் யாக்கையிற் பிரியும் பொழுதும்,\n\nஎன்யான் மறப்பின், மறக்குவென் - வென்வேல்\nவிண்பொரு நெடுங்குடைக் கொடித்தேர் மோரியர்\n\nதிண்கதிர்த் திகிரி திரிதரக் குறைத்த\n\nஉலக இடைகழி அறைவாய் நிலைஇய\n\nமலர்வாய் மண்டிலத் தன்ன, நாளும்\n\nபலர்புரவு எதிர்ந்த அறத்துறை நின்னே.",
    "meaning": "நாள்தோறும் பாதுகாக்கும் அறத்துறையாக விளங்குபவனே! ஆதனுங்கனே! என் தந்தையாக விளங்குபவனே! நீ வாழ்க! உலவிடைக்கழியில் பூத்திருக்கும் மலர் மண்டிலம் போல வாழ்க.\r\nஎன் நெஞ்சைத் திறந்து பார்ப்பவர்கள் உன்னைத்தான் பார்ப்பார்கள். உன்னை நான் மறந்தால் அப்போது என் உடம்பிலிருந்து உயிர் பிரிந்துவிடும். உயிர் பிரியும்போதும் என்னை மறப்பேனே ஒழிய உன்னை மறக்கமாட்டேன்.\r\nஉலக-இடைக்கழி மலர்வாய் மண்டிலம் – மோரியர் என்று தமிழர் குறிப்பிடும் மௌரியர் தேர்ப்படையுடன் தெற்கு நோக்கி வந்தனர். அப்போது அவர்களின் தேர்ச் சக்கரம் உருள்வதற்காக வழி உண்டாக்கப்பட்டது. வளைந்து வளைந்து மண்டிலமாக அந்த வழி உண்டாக்கப்பட்டிருந்தது. அது மலர்ந்திருக்கும் வழியாக ‘மலர் வாயாக’ அமைந்திருந்தது. அங்கு வழியமைத்தவர்களுக்கு உணவு வழங்கிய அறத்துறை (அறச்சாலை) போல ஆதனுங்கனும் விளங்கினான்."
  },
  {
    "story_id": 176,
    "story_category": "purananooru",
    "story_title": "176. சாயல் நினைந்தே இரங்கும்!",
    "url": "https://www.tamilsurangam.in/literatures/ettuthogai/purananooru/purananooru_176.html",
    "information": "பாடியவர்: புறத்திணை நன்னாகனார்.\n\nபாடப்பட்டோன் : ஓய்மான் நல்லியக் கோடான்.\n\nதிணை: பாடாண். துறை: இயன்மொழி.",
    "poem": "ஓரைஆயத்து ஒண்தொடி மகளிர்\n\nகேழல் உழுத இருஞ்சேறு கிளைப்பின்,\n\nயாமை ஈன்ற புலவுநாறு முட்டையைத்\n\nதேன்நாறு ஆம்பல் கிழங்கொடு பெறூஉம்,\n\nஇழுமென ஒலிக்கும் புனலம் புதவின்,\nபெருமா விலங்கைத் தலைவன், சீறியாழ்\n\nஇல்லோர் சொன்மலை நல்லியக் கோடனை\n\nஉடையை வாழி, யெற் புணர்ந்த பாலே!\n\nபாரி பறம்பிற் பனிச்சுனைத் தெண்ணீர்\n\nஓரூர் உண்மையின் இகழ்ந்தோர் போலக்,\nகாணாது கழிந்த வைகல், காணா\n\nவழிநாட்கு இரங்கும், என் நெஞ்சம்-அவன்\n\nகழிமென் சாயல் காண்தொறும் நினைந்தே.",
    "meaning": "வள்ளல் பாரிக்கும் பின் வாழ்ந்த வள்ளல் ஓய்மான் நாட்டு நல்லியக்கோடன். புலவர் இவனை பாடுகையில் பாரியை ஒப்பிட்டுக் காட்டிப் பாடுகிறார்.\r\nபாரி நாட்டில் ஒரே ஒரு பனிச்சுனை மட்டுமே இருந்தது. நல்லியக்கோடன் பெருமாவிலவகை நாட்டிலோ நீர்த்துறைகள் எல்லாமே பாரியின் பனிச்சுனை போலப் பயன் தருகின்றன.\r\nசீறியாழ் மீட்டிப் பாடும் பாணர்கள் வறுமையில் வாடாமல் காத்து அவர்களின் சொல்லில் விளங்கும் புகழ்மலையாக, பெருமலையாக விளங்குபவன் இவன் என்கிறார் புலவர்.\r\nமகளிர் நீர்நிலத்தில் ஓரை விளையாடுவர். அப்போது பன்றி முக-ஏர் கொண்டு உழுத சேற்றைக் கிண்டுவர். அப்போது ஆமை முட்டையும், ஆம்பல் கிழங்கும் கிடைக்கும். ஏரியின் மதகுவாயிலில் இவை கிடைக்கும். இப்படி அவன் நாட்டு நீர் பயன்படும்.\r\nபாரியின் பனிச்சுனை ஓர் ஊரில் இருந்தது. அதனை நான் காணவில்லை. அதற்காக வருந்துகிறேன். காணாததை இகழ்பவர் போல இப்போது என் நிலைமை உள்ளது.\r\nஎன் தலைவிதி இப்படி ஆகிவிட்டது. எனினும் அதற்காக நான் வருந்தவில்லை. காரணம் அதே விதி நல்லியக்கோடனை எனக்குத் தந்திருக்கிறதே. என் நெஞ்சம் அவனைக் காணும்போதெல்லாம் அவன் கொடையை வியக்கிறது"
  },
  {
    "story_id": 177,
    "story_category": "purananooru",
    "story_title": "177. யானையும் பனங்குடையும்!",
    "url": "https://www.tamilsurangam.in/literatures/ettuthogai/purananooru/purananooru_177.html",
    "information": "பாடியவர்: ஆவூர் மூலங்கிழார்.\n\nபாடப்பட்டோன்: மல்லி கிழான் காரியாதி.\n\nதிணை: பாடாண். துறை: இயன்மொழி. (வந்தார்க்கு மான் கறியும் சோறும்\n\nவாரி வழங்கிய கொடையியல்பைப் பாடுகின்றார் புலவர்.)",
    "poem": "ஒளிறுவாள் மன்னர் ஒண்சுடர் நெடுநகர்,\n\nவெளிறுகண் போகப் பன்னாள் திரங்கிப்,\n\nபாடிப் பெற்ற பொன்னணி யானை,\n\nதமர்எனின், யாவரும் புகுப; அமர்எனின்,\n\nதிங்களும் நுழையா எந்திரப் படுபுழைக்,\nகண்மாறு நீட்ட நணிநணி இருந்த\n\nகுறும்பல் குறும்பின் ததும்ப வைகிப்,\n\nபுளிச்சுவை வேட்ட செங்கண் ஆடவர்\n\nதீம்புளிக் களாவொடு துடரி முனையின்,\n\nமட்டுஅறல் நல்யாற்று எக்கர் ஏறிக்,\nகருங்கனி நாவல் இருந்துகொய்து உண்ணும்,\n\nபெரும்பெயர் ஆதி, பிணங்கரில் குடநாட்டு,\n\nஎயினர் தந்த எய்ம்மான் எறிதசைப்\n\nபைஞ்ஞிணம் பெருத்த பசுவெள் அமலை,\n\nவருநர்க்கு வரையாது தருவனர் சொரிய,\nஇரும்பனங் குடையின் மிசையும்\n\nபெரும்புலர் வைகறைச் சீர்சா லாதே.",
    "meaning": "குடநாடு – நிலா வெளிச்சம் புகாத குகை. எய்யும் எந்திரப் பொறிகள் வைக்கப்பட்டிருந்த குகை. ஒன்றிலிருந்து ஒன்றைக் கண்ணால் மாறி மாறிப் பார்க்கும்படி இருந்த குகை. அந்தக் குகைகளில் வாழ்பவர்கள் ‘செங்கண் ஆடவர்’. அவர்கள் சற்றே புளிக்கும் களாப்பழங்களையும், துடரிப் பழங்களையும் பறித்து உண்பர். அது தெவிட்டிப்போய்விட்டால், ஆற்றங்கரை மணல்வெளியில் மரத்தில் பழுத்திருக்கும் சற்றே துவர்க்கும் சுவையை உடைய நாவல்பழங்களைப் பறித்து உண்பர். இப்படிப்பட மக்கள் வாழும் நாடு குடநாடு."
  },
  {
    "story_id": 178,
    "story_category": "purananooru",
    "story_title": "178. இன்சாயலன் ஏமமாவான்!",
    "url": "https://www.tamilsurangam.in/literatures/ettuthogai/purananooru/purananooru_178.html",
    "information": "பாடியவர்: ஆவூர் மூலங்கிழார்\n\nபாடப்பட்டோன்: பாண்டியன் கீரஞ்சாத்தன் பாண்டிக் குதிரைச் சாக்கையன் \n\nஎனவும் பாடம்.\n\nதிணை: வாகை துறை: வல்லாண் முல்லை",
    "poem": "கந்துமுனிந்து உயிர்க்கும்யானையொடு,பணைமுனிந்து,\n\nகால்இயற் புரவி ஆலும் ஆங்கண்,\n\nமணல்மலி முற்றம் புக்க சான்றோர்\n\nஉண்ணார் ஆயினும், தன்னொடு சூளுற்று\n\nஉண்மென இரக்கும் பெரும்பெயர்ச் சாத்தன்\nஈண்டோர் இன்சா யலனே ; வேண்டார்\n\nஎறிபடை மயங்கிய வெருவரு ஞாட்பின்,\n\nகள்ளுடைக் கலத்தர் உள்ளூர்க் கூறிய\n\nநெடுமொழி மறந்த சிறுபே ராளர்\n\nஅஞ்சி நீங்கும் காலை,\nஏம மாகத் தான்முந் துறுமே.",
    "meaning": "பாண்டியன் கீரஞ்சாத்தன் பாடலில் ‘பெரும்பெயர்ச் சாத்தன்’ எனக் கூறப்படுகிறான். யானையைக் கட்டிவைக்கும் மரத்தைக் ‘கந்து’ என்றும், குதிரையைக் கட்டிவைக்கும் மரத்தைப் ‘பணை’ என்றும் கூறுவது தமிழ்மரபு. மணல் பரப்பப்பட்டிருக்கும் அவனது வீட்டு முற்றத்தில் யானைகளும் குதிரைகளும் கட்டிக்கிடப்பதை விரும்பாமல் ஆடிக்கொண்டேயிருக்குமாம். அவனது முற்றத்துக்குச் செல்பவர் யாராயிருந்தாலும் ‘பசி இல்லை, வேண்டாம்’ என்று உண்ண மறுத்தால், “என்மீது ஆணை, உண்ணத்தான் வேண்டும்” என்று கெஞ்சுவானாம். அதனால், ‘சாத்தன்’ என்று சொன்னால் இவனைமட்டுமே குறிக்கும் அளவுக்கு இவன் ‘பெரும்பெயர்’ பெற்றிருந்தான். இல்லத்தில் இப்படி இனிமையாக இருப்பவன் போர்க்களம் சென்றால் பகைவரைத் தாக்க முந்திக்கொள்கிறான். கள்ளுண்ட மயக்கத்தில் தம் படையினர் எதிராளிகளைக் கண்டு அஞ்சி நீங்கும் காலத்தில் இவன் அவர்களுக்குப் பாதுகாவல் அரணாக நிற்கிறான்."
  },
  {
    "story_id": 179,
    "story_category": "purananooru",
    "story_title": "179. பருந்து பசி தீர்ப்பான்!",
    "url": "https://www.tamilsurangam.in/literatures/ettuthogai/purananooru/purananooru_179.html",
    "information": "பாடியவர்: வடநெடுந்தத்தனார்; வடம \n\nநெடுந்தத்தனார் எனவும், வடம நெடுந்தச்சனார் எனவும் பாடம்.\n\nபாடப்பட்டோன்: நாலை கிழவன் நாகன்\n\nதிணை: வாகை துறை: வல்லாண் முல்லை",
    "poem": "ஞாலம் மீமிசை வள்ளியோர் மாய்ந் தென,\n\nஏலாது கவிழ்ந்தஎன் இரவல் மண்டை\n\nமலர்ப்போர் யார்? என வினவலின் மலைந்தோர்\n\nவிசிபிணி முரசமொடு மண்பல தந்த\n\nதிருவீழ் நுண்பூண் பாண்டியன் மறவன்,\nபடை வேண்டுவழி வாள் உதவியும்,\n\nவினை வேண்டுவழி அறிவு உதவியும்,\n\nவேண்டுப வேண்டுப வேந்தன் தேஎத்து\n\nஅசைநுகம் படாஅ ஆண்தகை உள்ளத்துத்,\n\nதோலா நல்லிசை, நாலை கிழவன்,\nபருந்துபசி தீர்க்கும் நற்போர்த்\n\nதிருந்துவேல் நாகற் கூறினர், பலரே.",
    "meaning": "வள்ளல் இல்லை என்று கவிழ்த்து வைத்திருந்த என் உண்கலத்தை உணவிட்டு மலரச்செய்பவர் யார் என வினவிக்கொண்டிருந்தபோது நாலூர் (நாலை) என்னும் ஊரில் வாழ்ந்த நாகன் என்பவன் பசிப்பிணியைப் போக்குவான் எனப் பலரும் கூறினர்.\r\nஇந்த நாகன் நற்பணிக்கு உதவும் திருந்திய வேலினை உடையவன்.\r\nநாடுகள் பலவற்றை வென்ற பசும்பூண் பாண்டியன் என்னும் தலையாலங்கானத்துச் செருவென்ற பாண்டியனுக்கு படைக்கருவிகளையும், படைவீரர்களையும் திரட்டித் தந்து உதவியவன்.\r\nஇந்தப் பாண்டியனுக்காகப் போரிலும் ஈடுபட்டவன்.\r\nதளராத நுகம் போன்றவன்\r\nதோல்வி காணாத புகழை உடையவன்.\r\nஇவன் என் உண்கலத்தை மலரச்செய்தான்."
  },
  {
    "story_id": 180,
    "story_category": "purananooru",
    "story_title": "180. நீயும் வம்மோ!",
    "url": "https://www.tamilsurangam.in/literatures/ettuthogai/purananooru/purananooru_180.html",
    "information": "பாடியவர்: கோனாட்டு எறிச்சிலூர் மாடலன் \n\nமதுரைக் குமரனார்.\n\nபாடப்பட்டோன்: ஈர்ந்தூர் கிழான் தோயன் மாறன்.\n\nதிணை: வாகை. துறை: வல்லாண்முல்லை; பாணாற்றுப் படையும் ஆம்.",
    "poem": "நிரப்பாது கொடுக்கும் செல்வமும் இலனே;\n\nஇல்லென மறுக்கும் சிறுமையும் இலனே;\n\nஇறையுறு விழுமம் தாங்கி, அமர்அகத்து\n\nஇரும்புசுவைக் கொண்ட விழுப்புண்நோய் தீர்ந்து,\n\nமருந்துகொள் மரத்தின் வாள்வடு மயங்கி,\nவடுவின்றி வடிந்த யாக்கையன், கொடையெதிர்ந்து,\n\nஈர்ந்தை யோனே, பாண்பசிப் பகைஞன்;\n\nஇன்மை தீர வேண்டின், எம்மொடு\n\nநீயும் வம்மோ? முதுவாய் இரவல!\n\nயாம்தன் இரக்கும் காலைத், தான்எம்\nஉண்ணா மருங்குல் காட்டித், தன்ஊர்க்\n\nகருங்கைக் கொல்லனை இரக்கும்,\n\nதிருந்திலை நெடுவேல் வடித்திசின் எனவே.",
    "meaning": "வறுமை தீரக் கொடுக்கும் செல்வமும் அவனிடத்தில் இல்லை. அதே நேரத்தில் இல்லை என மறுக்கும் சிறுமைக் குணமும் அவனிடத்தில் இல்லை.\r\nதன் அரசனுக்கு நேரும் துன்பத்தை அவன் தாங்கிக்கொள்வான். அவன் உடம்பில் இரும்பு ஆயுதம் தாக்கிய விழுப்புண் காயங்கள் இருக்கும். அவை மருந்துக்காகப் பட்டையைக் காயப்படுத்திய மரத்தில் காயம் ஆறிப்போய் உள்ள வடுக்களைப் போல இருக்கும்.\r\nகொடை வழங்குவதற்காகவே ஈந்தூரில் அவன் இருக்கிறான்.\r\nஅவன் பசிப்பிணிக்குப் பகைவன்.\r\nநான் அவனிடம் போகிறேன்.\r\nமுதிர்ந்த வாய்நலம் கொண்ட புலவனே!\r\nநீ உன் வறுமை தீரவேண்டும் என விரும்பினால் என்னுடன் வருக.\r\nஉதவும்படி நான் அவனிடம் கேட்கும்போது அவன் பட்டினி கிடக்கும் தன் வயிற்றைக் கொல்லனிடம் காட்டி உதவும்படி வேண்டுவான். தன் வேலைத் திருத்திக் கூர்மையாக்கித் தரும்படிக் கேட்பான். அந்த வேலைப் பயன்படுத்தி உணவுப்பொருள்களை ஈட்டிக்கொண்டுவந்து வழங்குவான்"
  },
  {
    "story_id": 181,
    "story_category": "purananooru",
    "story_title": "181. இன்னே சென்மதி!",
    "url": "https://www.tamilsurangam.in/literatures/ettuthogai/purananooru/purananooru_181.html",
    "information": "பாடியவர்: சோணாட்டு முகையலூர்ச் சிறுகருந் \n\nதும்பி யார்.\n\nபாடப்பட்டோன்: வல்லார் கிழான் பண்ணன்.\n\nதிணை: வாகை. துறை: வல்லாண்முல்லை.",
    "poem": "மன்ற விளவின் மனைவீழ் வெள்ளில்,\n\nகருங்கண் எயிற்றி காதல் மகனொடு,\n\nகான இரும்பிடிக் கன்றுதலைக் கொள்ளும்\n\nபெருங்குறும்பு உடுத்த வன்புல இருக்கைப்,\n\nபுலாஅல் அம்பின், போர்அருங் கடிமிளை,\nவலாஅ ரோனே, வாய்வாள் பண்ணன்;\n\nஉண்ணா வறுங்கடும்பு உய்தல் வேண்டின்,\n\nஇன்னே சென்மதி, நீயே; சென்று, அவன்\n\nபகைப்புலம் படரா அளவை, நின்\n\nபசிப்பகைப் பரிசில் காட்டினை கொளற்கே.",
    "meaning": "வலார் என்பது வறண்ட நிலப்பகுதியில் இருந்த ஒரு பெரிய ஊர். அந்த ஊரின் மன்றத்தில் இருந்து வீழ்ந்த விளாம்பழத்தை எயிற்றி என்னும் வேட்டுவப்பெண்ணும், அவளது குழந்தையும், காட்டுயானையின் கன்றும் எடுத்து உண்ணுமாம். அந்த மன்றம் ஊருக்கு அரணாக விளங்கும் காவல்காட்டில் இருந்ததாம். அங்கு புலவு ஈரம் மாறாத அம்புகள் கிடக்குமாம்.\r\nஅந்த ஊர்தலைவன் பண்ணன். அவன் உண்மைக்காகப் போராடும் வாளை உடையவன். அவன் பகைவரை வெல்ல அடிக்கடிச் சென்றுவிடுவான்.\r\nபுலவர் வேறொரு புலவரை ஆற்றுப்படுத்துகிறார்.\r\nஅவன் பகைப்புலம் செல்வதற்கு முன் உடனே செல்க. பட்டினி கிடக்கும் உன் சுற்றம் வாழ விரும்பினால் உடனே செல்க என்கிறார்"
  },
  {
    "story_id": 182,
    "story_category": "purananooru",
    "story_title": "182. பிறர்க்கென முயலுநர்!",
    "url": "https://www.tamilsurangam.in/literatures/ettuthogai/purananooru/purananooru_182.html",
    "information": "பாடியவர்: கடலுள் மாய்ந்த இளம்பெரு வழுதி\n\nதிணை: பொதுவியல் துறை: பொருண்மொழிக் காஞ்சி",
    "poem": "உண்டால் அம்ம, இவ்வுலகம்; இந்திரர்;\n\nஅமிழ்தம் இயைவ தாயினும், இனிதுஎனத்\n\nதமியர் உண்டலும் இலரே; முனிவிலர்!\n\nதுஞ்சலும் இலர்; பிறர் அஞ்சுவது அஞ்சிப்,\n\nபுகழ்எனின், உயிருங் கொடுக்குவர், பழியெனின்,\nஉலகுடன் பெறினும், கொள்ளலர், அயர்விலர்;\n\nஅன்ன மாட்சி அனைய ராகித்,\n\nதமக்கென முயலா நோன்தாள்,\n\nபிறர்க்கென முயலுநர் உண்மை யானே.",
    "meaning": "உலகம் வாழ்கிறது எதனால் என்று தெரிந்துகொள்வோம்.\r\nதனக்கென முயலாமல் பிறருக்கு உதவுதற்காக முயலும் மிகப்பெருந் தாளாண்மை உடையவர் உலகில் வாழ்வதால்தான்.\r\nஅவர்கள்\r\nஇந்திர உலகத்து அமிழ்தமே கிடைத்தாலும் ‘ஆ ஆ இனிது’ என்று எண்ணி தான்மட்டும் உண்ணமாட்டார்கள்.\r\nஉலகில் எது நடந்தாலும் வெறுத்துச் சினம் கொள்ளமாட்டார்கள்.\r\nபிறர் அஞ்சி ஒதுங்கும் நற்பணிகளைச் செய்யும்போது தயங்கமாட்டார்கள்.\r\nபுகழ் வரும் என்றால் அதனைப் பெறத் தன் உயிரையும் கொடுப்பர்.\r\nபழி வரும் என்றால் உலகையே சேர்த்துக் கொடுத்தாலும் வாங்கிக்கொள்ள மாட்டார்கள்.\r\nஅயராமல் உழைத்துக்கொண்டே இருப்பர்.\r\nஇத்தகையர் வாழ்வதால்தான் உலகம் இயங்கிக்கொண்டிருக்கிறது."
  },
  {
    "story_id": 183,
    "story_category": "purananooru",
    "story_title": "183. கற்கை நன்றே!",
    "url": "https://www.tamilsurangam.in/literatures/ettuthogai/purananooru/purananooru_183.html",
    "information": "பாடியவர்: ஆரியப் படை கடந்த நெடுஞ்செழியன்\n\nதிணை: பொதுவியல் துறை: பொருண்மொழிக் காஞ்சி",
    "poem": "உற்றுழி உதவியும், உறுபொருள் கொடுத்தும்,\n\nபிற்றைநிலை முனியாது, கற்றல் நன்றே!\n\nபிறப்பு ஓர் அன்ன உடன்வயிற்று உள்ளும்,\n\nசிறப்பின் பாலால், தாயும் மனம் திரியும்;\n\nஒருகுடிப் பிறந்த பல்லோ ருள்ளும்,\nமூத்தோன் வருக என்னாது, அவருள்\n\nஅறிவுடை யோன் ஆறு அரசும் செல்லும்;\n\nவேற்றுமை தெரிந்த நாற்பால் உள்ளும்,\n\nகீழ்ப்பால் ஒருவன் கற்பின்,\n\nமேற்பால் ஒருவனும் அவன்கண் படுமே,",
    "meaning": "ஆசிரியருக்குத் துன்பம் நேரும்போது உதவ வேண்டும். அவருக்கு நிறைந்த செல்வம் கொடுக்கவேண்டும். அவரைப் பின்பற்றி நடப்பதற்குத் தயங்கக் கூடாது. இப்படிக் கல்வி கற்பது முறையாகும். இது பெரிதும் நன்மை பயக்கும்.\r\nஏனென்றால்,\r\nதன் வயிற்றில் பிறந்த உடன்பிறப்புக் கொண்ட பலரில் சிறப்புப் பெற்றிருப்பவனிடம் தாயின் மனமும் திரிந்து செல்லும்.\r\nஒரே குடியில் பிறந்த பலரில் மூத்தவனை வருக என அழைக்காமல் அவர்களில் அறிவுடையவன் வழியில் அரசாட்சியும் நடைபெறும்.\r\nபிறப்பால் நான்கு பிரிவுகள் உண்டு. அவற்றில் கீழ்க்குலத்தில் பிறந்த ஒருவன் கற்றிருந்தால் மேல்குலத்தில் பிறந்தவனும் அவனிடம் அடக்கமாவான்."
  },
  {
    "story_id": 184,
    "story_category": "purananooru",
    "story_title": "184. யானை புக்க புலம்!",
    "url": "https://www.tamilsurangam.in/literatures/ettuthogai/purananooru/purananooru_184.html",
    "information": "பாடியவர்: பிசிராந்தையார்.\n\nபாடப்பட்டோன்: பாண்டியன் அறிவுடை நம்பி.\n\nதிணை: பாடாண். துறை: செவியறிவுறூஉ.",
    "poem": "காய்நெல் அறுத்துக் கவளங் கொளினே,\n\nமாநிறைவு இல்லதும், பன்நாட்கு ஆகும்;\n\nநூறுசெறு ஆயினும், தமித்துப்புக்கு உணினே,\n\nவாய்புகு வதனினும் கால்பெரிது கெடுக்கும்;\n\nஅறிவுடை வேந்தன் நெறியறிந்து கொளினே,\nகோடி யாத்து, நாடுபெரிது நந்தும்;\n\nமெல்லியன் கிழவன் ஆகி, வைகலும்\n\nவரிசை அறியாக் கல்லென் சுற்றமொடு,\n\nபரிவுதப எடுக்கும் பிண்டம் நச்சின்,\n\nயானை புக்க புலம்போலத்,\nதானும் உண்ணான், உலகமும் கெடுமே.",
    "meaning": "ஒரு குறிப்பிட்ட நிலத்தில் முற்றிக் காய்ந்திருக்கும் நெல்லை அறுத்து அரிசி உணவுக் கவளமாக்கி யானைக்குத் தந்தால் அது பல நாட்களுக்கு வரும்.\r\nஅதே நிலத்தில் யானை புகுந்து உண்டால் அதன் வாயில் புகும் உணவைக் காட்டிலும் காலால் மிதித்து வீணாக்கும் நெல் அதிகமாக அழியும்.\r\nஇந்த உண்மை நெறியை அறிந்து அறிவுடை அரசன் வரி வாங்கும்போது நாட்டின் செல்வம் கோடி கோடியாகப் பெருகும்.\r\nஇந்த நெறியை உணராத அரசன் அறிவு வலிமை இல்லாமல் மெல்லியனாகி, வரிசைச்சிறப்பு அறியாத தன் சுற்றத்தாரொடு இரக்கம் இல்லாமல் வரிப்பிண்டத்தை விரும்பி வாங்கினால், யானை தானே புகுந்து உண்ணும் நிலம் போல அரசனும் துய்க்காமல் அவன் நாடும் கெட்டொழியும்.\r\nஇதை உணர்ந்து செயல்படுவாயாக."
  },
  {
    "story_id": 185,
    "story_category": "purananooru",
    "story_title": "185. ஆறு இனிது படுமே!",
    "url": "https://www.tamilsurangam.in/literatures/ettuthogai/purananooru/purananooru_185.html",
    "information": "பாடியவர்: தொண்டைமான் இளந்திரையன்\n\nதிணை: பொதுவியல் துறை: பொருண்மொழிக் காஞ்சி\n\n(இது உலகாளும் முறைமையைக் கூறியதாம்.)",
    "poem": "கால்பார் கோத்து, ஞாலத்து இயக்கும்\n\nகாவற் சாகாடு உகைப்போன் மாணின்,\n\nஊறுஇன்றாகி ஆறுஇனிது படுமே;\n\nஉய்த்தல் தேற்றான் ஆயின், வைகலும்,\n\nபகைக்கூழ் அள்ளற் பட்டு,\nமிகப்பல் தீநோய் தலைத்தலைத் தருமே.",
    "meaning": "அரசன் தொண்டைமான் இளந்திரையன் பாடுகிறான்.\r\nகாவல்-சாகாடு என்பது உலகினைக் காப்பாற்றி ஓட்டிச்செல்லும் ஒரு வண்டி. \r\nகைப்போன் என்பவன் அதனைக் கைக்கொண்டு ஓட்டிச் செல்லும் அரசன்.\r\nகால் என்பது சக்கரம்.\r\nபார் என்பது வண்டியின் பார்.\r\nசக்கரத்தை வண்டியில் கோத்து ஞாலம் என்னும் தேரை இயக்குவது ‘காவல்-சாக்காடு’.\r\nகாலத்தைத் தன் மேற்பார்வையில் கோத்து வைத்துக்கொண்டு ஆட்சி-வண்டியை ஓட்டுபவன்.என்பதும் இதற்கு மற்றொரு விளக்கம்.\r\nமாண் என்பது சிறந்து விளங்கும் மாட்சிமை.\r\nபாணின் = சிறந்து விளங்கினால்,\r\nஆள்வோன் சிறந்து விளங்கினால் ஆட்சிவண்டி எந்தத் துன்பமும் இல்லாமல் இனிதாக இயங்கும். \r\nஅவனுக்கு நன்றாக ஓட்டத் தெரியவில்லை என்றால் ஒவ்வொரு நாளும் பகை என்னும் சேற்றுக் கூழில் பட்டு மிகப் பல தீய துன்பங்களை அனுபவிக்கவேண்டி வரும்.\r\nஆள்வோன் திறம் பெற்றவனாக இருக்க வேண்டும் என்கிறான் இந்த அரசன்."
  },
  {
    "story_id": 186,
    "story_category": "purananooru",
    "story_title": "186. வேந்தர்க்குக் கடனே!",
    "url": "https://www.tamilsurangam.in/literatures/ettuthogai/purananooru/purananooru_186.html",
    "information": "பாடியவர்: மோசிகீரனார்\n\nதிணை: பொதுவியல் துறை: பொருண்மொழிக் காஞ்சி\n\n(வேந்தர்க்குரிய கடன் இதுவென்னும் சிறந்த செய்யுள் இது. ஆட்சியாளர் \n\nநெஞ்சங்களில் ஆழப் பதியவேண்டிய ஒரு செய்யுளும் ஆம்.)",
    "poem": "நெல்லும் உயிர் அன்றே; நீரும் உயிர் அன்றே;\n\nமன்னன் உயிர்த்தே மலர்தலை உலகம்;\n\nஅதனால், யான்உயிர் என்பது அறிகை\n\nவேன்மிகு தானை வேந்தற்குக் கடனே.",
    "meaning": "புலவர் சொல்கிறார்.\r\nமக்கள் நெல்மணிகளையும் நீரையும் உண்டு வாழ்பவர்கள்தான். என்றாலும் அந்த நெல்லும் அவர்களுக்கு உயிர் அன்று. நீரும் உயிர் அன்று. (அவை உடல்). மன்னன்தான் அவர்களுக்கு உயிர். ஒவ்வொரு மன்னனும் தான்தான் மக்களுக்கு உயிர் என்பதை உணர்ந்துகொள்ள வேண்டும். (தன் உயிரைக் காப்பதுபோல் குடிமக்களைக் காப்பாற்ற வேண்டும்)"
  },
  {
    "story_id": 187,
    "story_category": "purananooru",
    "story_title": "187. ஆண்கள் உலகம்!",
    "url": "https://www.tamilsurangam.in/literatures/ettuthogai/purananooru/purananooru_187.html",
    "information": "பாடியவர்: அவ்வையார்\n\nதிணை: பொதுவியல் துறை: பொருண்மொழிக் காஞ்சி\n\n(ஆடவரது ஒழுக்கமே உலக மேம்பாட்டிற்கு அடிப்படை என்பது இது. மிகச் \n\nசிறந்த செய்யுள்.)",
    "poem": "நாடா கொன்றோ ; காடா கொன்றோ;\n\nஅவலா கொன்றோ ; மிசையா கொன்றோ;\n\nஎவ்வழி நல்லவர் ஆடவர்,\n\nஅவ்வழி நல்லை ; வாழிய நிலனே!",
    "meaning": "நாடாய் இருந்தால் என்ன? காடாய் இருந்தால் என்ன? பள்ளமாய் இருந்தால் என்ன? மேடாய் இருந்தால் என்ன? எங்கே ஆண்கள் நல்லவர்களாக இருக்கிறார்களோ அந்த நிலம் வாழ்வதற்கு உரிய நல்ல இடம்."
  },
  {
    "story_id": 188,
    "story_category": "purananooru",
    "story_title": "188. மக்களை இல்லோர்!",
    "url": "https://www.tamilsurangam.in/literatures/ettuthogai/purananooru/purananooru_188.html",
    "information": "பாடியவர்: பாண்டியன் அறிவுடை நம்பி\n\nதிணை: பொதுவியல் துறை: பொருண்மொழிக் காஞ்சி\n\n(மக்கட் பேற்றின் சிறப்பைக் கூறம் சிறந்த செய்யுள் இது.)",
    "poem": "படைப்புப்பல படைத்துப் பலரோடு உண்ணும்\n\nஉடைப்பெருஞ் செல்வர் ஆயினும், இடைப்படக்\n\nகுறுகுறு நடந்து, சிறுகை நீட்டி,\n\nஇட்டும், தொட்டும், கவ்வியும், துழந்தும்\n\nநெய்யுடை அடிசில் மெய்பட விதிர்த்தும்,\nமயக்குறு மக்களை இல்லோர்க்குப்\n\nபயக்குறை இல்லைத் - தாம் வாழும் நாளே.",
    "meaning": "வாழ்நாளின் பயன் தன் குறையாக (தன் கூறாக)ப் பிறக்கும் குழந்தைச் செல்வம்.\r\nஎல்லாச் செல்வப் பேறுகளையும் படைத்து அவற்றைப் பலரோடு கூடி உண்ணும் பெருஞ்செல்வர் ஆயினும் அந்தக் குழந்தைச் செல்வம் இல்லை என்றால் பயன் இல்லை.\r\nபலரோடு கூடி உண்ணும்போது இடையிலே குழந்தை சின்னச்சின்ன அடி வைத்து நடந்துவந்து கையை நீட்டித், தான் உண்ணும் உணவில் கையை வைத்து, அதே கையால் தன்னையும், தன் தாய்தந்தையரையும் தொட்டு, வாயால் சோற்றைக் கவ்வி, கையை விட்டுத் துளாவி, நெய் மணக்கும் சோற்றைத் தன் மேனியிலும், தன் பெற்றோர் மேனியிலும் உதிர்த்துக்கொண்டு எல்லாரையும் மயக்கும் பாங்கினது அந்தக் குழந்தைச் செல்வம்."
  },
  {
    "story_id": 189,
    "story_category": "purananooru",
    "story_title": "189. உண்பதும் உடுப்பதும்!",
    "url": "https://www.tamilsurangam.in/literatures/ettuthogai/purananooru/purananooru_189.html",
    "information": "பாடியவர்: மதுரைக் கணக்காயனார் மகனார் \n\nநக்கீரனார்\n\nதிணை: பொதுவியல் துறை: பொருண்மொழிக் காஞ்சி\n\n(செல்வத்துப் பயனே ஈதலென்பதை வலியுறுத்தும் செய்யுள் இது.)",
    "poem": "தெண்கடல் வளாகம் பொதுமை இன்றி\n\nவெண்குடை நிழற்றிய ஒருமை யோர்க்கும்,\n\nநடுநாள் யாமத்தும் பகலும் துஞ்சான்\n\nகடுமாப் பார்க்கும் கல்லா ஒருவற்கும்,\n\nஉண்பது நாழி ; உடுப்பவை இரண்டே;\nபிறவும் எல்லாம் ஓரொக் குமே;\n\nஅதனால், செல்வத்துப் பயனே ஈதல்;\n\nதுய்ப்பேம் எனினே, தப்புந பலவே.",
    "meaning": "ஒருவன் தெளிந்த கடல் சூழ்ந்திருக்கும் உலகம் அனைத்தையும் பிறருக்கு உரிமை இல்லாமல் தனக்கே உரியதாய் தன் வெண்கொற்றக் குடைக்கீழ்க் கொண்டுவந்து ஆண்டு ஆனுபவித்துக் கொண்டிருக்கிறான்.\r\nமற்றொருவன் பகல் இரவு என்று பாராமல் நள்ளிரவிலும் உணவுக்கு வேட்டையாட விலங்கினைப் பார்த்துக்கொண்டிருக்கிறான்.\r\nஎன்று வைத்துக்கொள்வோம்.\r\nயாராய் இருந்தால் என்ன?\r\nஅவன் உண்பது ஒரு படி உணவு.\r\nஉடுத்திருப்பவை மேலாடை, கீழாடை என்று இரண்டே துணி.\r\nபிறவற்றை எண்ணிப் பார்த்தாலும் இருவர் நுகர்வும் ஒன்றாகவே உள்ளது.\r\nஅப்படி இருக்கும்போது செலவத்தைச் சேர்த்துவைத்து என்ன செய்யப் போகிறோம். துய்க்கலாம் என்றால் மிஞ்சித் தப்பிவிடுமே.\r\nஅதனால் செல்வத்துப் பயன் ஈதல் ஒன்றே."
  },
  {
    "story_id": 190,
    "story_category": "purananooru",
    "story_title": "190. எலி முயன் றனையர்!",
    "url": "https://www.tamilsurangam.in/literatures/ettuthogai/purananooru/purananooru_190.html",
    "information": "பாடியவர்: சோழன் நல்லுருத்திரன்\n\nதிணை: பொதுவியல் துறை: பொருண்மொழிக் காஞ்சி\n\n(வலியுடையோரின் நடப்பை வலியுறுத்திப் பாடிய செய்யுள் இது.)",
    "poem": "விளைபதச் சீறிடம் நோக்கி, வளைகதிர்\n\nவல்சி கொண்டு, அளை மல்க வைக்கும்\n\nஎலிமுயன் றனைய ராகி, உள்ளதம்\n\nவளன்வலி உறுக்கும் உளம் இலாளரோடு\n\nஇயைந்த கேண்மை இல்லா கியரோ!\nகடுங்கண் கேழல் இடம்பட வீழ்ந்தென,\n\nஅன்று அவண் உண்ணா தாகி, வழிநாள்,\n\nபெருமலை விடரகம் புலம்ப, வேட்டெழுந்து,\n\nஇருங்களிற்று ஒருத்தல் நல்வலம் படுக்கும்\n\nபுலிபசித் தன்ன மெலிவில் உள்ளத்து\nஉரனுடை யாளர் கேண்மையொடு\n\nஇயைந்த வைகல் உளவா கியரோ!",
    "meaning": "எலி போன்றோர் நட்பு கூடாது.\r\nபுலி போன்றோர் நட்பு வேண்டும்.\r\nஎன்கிறான்.\r\nஎலி:\r\nநன்கு விளைந்திருக்கும் காலத்தில் நெல்-மணிக் கதிர்களைக் கொண்டுபோய்த் தன் வளையில் பதுக்கிக்கொள்ளும் எலி போன்றோர் நட்பு வேண்டாம்.\r\nபுலி\r\nதான் கவ்விய காட்டுப் பன்றி தன் இடப்பக்கமாக விழுந்தது என்பதற்காக அதனை உண்ணாமல் பட்டினிக் கிடந்து மறுநாள் யானை வேட்டைக்கு முயலும் புலி போல் துணிவும், நெஞ்சுரமும் கொண்ட மானமுள்ளவர் நட்பு வேண்டும்"
  },
  {
    "story_id": 191,
    "story_category": "purananooru",
    "story_title": "191. நரையில ஆகுதல்!",
    "url": "https://www.tamilsurangam.in/literatures/ettuthogai/purananooru/purananooru_191.html",
    "information": "பாடியவர்: பிசிராந்தையர்\n\nதிணை: பொதுவியல் துறை: பொருண்மொழிக் காஞ்சி",
    "poem": "யாண்டுபல வாக , நரையில ஆகுதல்\n\nயாங்கு ஆகியர்? என வினவுதிர் ஆயின்,\n\nமாண்டஎன் மனைவியோடு, மக்களும் நிரம்பினர்;\n\nயான்கண் டனையர்என் இளையரும்; வேந்தனும்\n\nஅல்லவை செய்யான், காக்க; அதன்தலை\nஆன்றுஅவிந்து அடங்கிய கொள்கைச்\n\nசான்றோர் பலர் யான் வாழும் ஊரே.",
    "meaning": "வடக்கிருந்து உயிர் துறந்துகொண்டிருந்த தன் நண்பன் கோப்பெருஞ்சோழனுடன் தானும் வடக்கிருந்து உயிர் துறக்க வந்திருந்த பிசிராந்தையாரிடம் வாழ்நாள் பலவாகியும் மயிர் நரைக்காமல் இருப்பதற்கான காரணத்தை அங்கிருந்தோர் வினவினர். அதற்கான காரணத்தைப் புலவர் பிசிராந்தையார் விளக்குகிறார்.\r\nஎன் மனைவியும் மக்களும் மாண்புடையவர்கள். நிறைகுடம் போல நிரம்பிய உள்ளம் கொண்டவர்கள். என் தம்பிமாரும் என்னைப் போலவே இருக்கின்றனர். என் அரசனும் அறம் அல்லாத செயல்களைச் செய்யாமல் அனைவரையும் காப்பாற்றுகிறான். எல்லாவற்றிற்கும் மேலாக, என் ஊரில் இருப்பவர்கள் அனைவரும் அறிவு நிறைந்து அதனைப் பகட்டாக்கிக் காட்டாமல் அடக்கமாக வைத்துக்கொண்டு கோட்பாட்டில் சான்றோராய் வாழ்கின்றனர்.\r\nஎனவே எனக்குக் கவலை என்பதே இல்லை. எனவே எனக்கு நரை இல்லை."
  },
  {
    "story_id": 192,
    "story_category": "purananooru",
    "story_title": "192. பெரியோர் சிறியோர்!",
    "url": "https://www.tamilsurangam.in/literatures/ettuthogai/purananooru/purananooru_192.html",
    "information": "பாடியவர்: கணியன் பூங்குன்றன்\n\nதிணை: பொதுவியல் துறை: பொருண்மொழிக் காஞ்சி",
    "poem": "யாதும் ஊரே ; யாவரும் கேளிர் ;\n\nதீதும் நன்றும் பிறர்தர வாரா ;\n\nநோதலும் தணிதலும் அவற்றோ ரன்ன ;\n\nசாதலும் புதுவது அன்றே ; வாழ்தல்\n\nஇனிதுஎன மகிழ்ந்தன்றும் இலமே; முனிவின்,\nஇன்னா தென்றலும் இலமே; மின்னொடு\n\nவானம் தண்துளி தலைஇ, ஆனாது\n\nகல்பொருது இரங்கும் மல்லற் பேர்யாற்று\n\nநீர்வழிப் படூஉம் புணைபோல, ஆருயிர்\n\nமுறைவழிப் படூஉம் என்பது திறவோர்\nகாட்சியின் தெளிந்தனம் ஆகலின், மாட்சியின்\n\nபெரியோரை வியத்தலும் இலமே;\n\nசிறியோரை இகழ்தல் அதனினும் இலமே.",
    "meaning": "உலகில் எதுவாயினும் அது வாழத்தக்க ஊர்.\r\nஎல்லா மக்களும் உறவினர்.\r\nஒருவனுக்கு நேரும் தீங்கோ, நன்மையோ பிறர் தந்து வந்தது அன்று.\r\nஒருவன் வருந்துவதும், வருத்தம் நீங்கித் தணிவதும் அப்படிப்பட்டதுதான்.\r\nஒருவன் சாவதும் புதிது அன்று.\r\nஎனவே கிடைத்திருக்கும் வாழ்க்கையை இனிது என்று மகிழமாட்டேன். வெறுப்பில் ‘வாழ்க்கை துன்ப-மயம்’ என்றும் கூறமாட்டேன்.\r\nவானம் மின்னி மழை பொழிந்து கல்லை உருட்டிக்கொண்டு இரைச்சலுடன் பாயும் வெள்ளத்தில் மிதந்தோடும் தெப்பம் போல நம் உயிர் மிதந்து ஓடும். இந்த உண்மையைத் திறம்பெற்றவர் வாழ்க்கையில் கண்டு தெரிந்துகொண்டேன்.\r\nஅதனால் சிறப்புற்று விளங்கும் பெரியோரைக் கண்டு வியக்கமாட்டேன். (ஒருவேளை பெரியோரைக் கண்டு வியந்தாலும்) சிறியோரை இகழவே மாட்டேன்."
  },
  {
    "story_id": 193,
    "story_category": "purananooru",
    "story_title": "193. ஒக்கல் வாழ்க்கை!",
    "url": "https://www.tamilsurangam.in/literatures/ettuthogai/purananooru/purananooru_193.html",
    "information": "பாடியவர்: ஓரேருழவர்\n\nதிணை: பொதுவியல் துறை: பொருண்மொழிக் காஞ்சி",
    "poem": "அதள்எறிந் தன்ன நெடுவெண் களரின்\n\nஒருவன் ஆட்டும் புல்வாய் போல,\n\nஓடி உய்தலும் கூடும்மன்;\n\nஒக்கல் வாழ்க்கை தட்கும்மா காலே.",
    "meaning": "னருடன் வாழும் இல்லற வாழ்க்கையானது வேட்டைக்காரன் களர்நிலத்தில் துரத்தும் மான் படும் துன்பம் போல இடர்ப்பாடு உடையதுதான். என்றாலும் அதிலிருந்து அவன் தப்பமுடியாது.\r\nஅதள் = தோல்பறை\r\nஎறிதல் = அடித்தல்\r\nகளர்நிலம்.\r\nநீண்ட களர்நிலம்.\r\nவெண்ணிறக் களர்நிலம்.\r\nகளர்நிலம் என்பது நேற்றுநிலம்.\r\nஅந்த நிலத்தில் வேடன் ஒருவன் புல்லுண்ணும் புல்வாய் மானை வேட்டையாடத் துரத்துகிறான். அந்த மான் அவனிடமிருந்து தப்பிப் பிழைக்கவும் முடியும்.\r\nஇதனை ஒருவன் என்னிப் பார்க்கிறான்.\r\nதட்குதல் = தளையாய் அமைதல்\r\nஅவனுக்கு மான் களரில் ஓடுவது போன்ற துன்பம்.\r\nஒக்கல் வாழ்க்கையால் துன்பம்.\r\nமனைவி, மக்கள் போன்ற ஒக்கல் வாழ்க்கையால் துன்பம்.\r\nஅவனால் தப்பிப் பிழைக்க முடியவில்லை.\r\nஒக்கல்-வாழ்க்கை அவனுக்குத் தளை. துன்பப் பட்டேனும் அவர்களைக் காப்பாற்றியே ஆகவேண்டும்.\r\nஇதுதான் வாழ்க்கை.\r\nமாட்டைத் தளைக்கயிற்றில் கட்டி வைத்திருப்பர்.\r\nதளைதல் = கட்டுதல்\r\nபாடலில் இரண்டு சீர்களைக் கட்டிப்போடுதல் தளை.\r\nமனைவி மக்களைது துன்பப்பட விட்டுவிட்டுத் துறவு பூணுதல் கூடாது என்கிறது, இந்தப் பாடல்."
  },
  {
    "story_id": 194,
    "story_category": "purananooru",
    "story_title": "194. முழவின் பாணி!",
    "url": "https://www.tamilsurangam.in/literatures/ettuthogai/purananooru/purananooru_194.html",
    "poem": "ஓரில் நெய்தல் கறங்க, ஓர்இல்\n\nஈர்ந்தண் முழவின் பாணி ததும்பப்,\n\nபுணர்ந்தோர் பூவணி அணியப், பிரிந்தோர்\n\nபைதல் உண்கண் பனிவார்பு உறைப்பப்,\n\nபடைத்தோன் மன்ற, அப் பண்பி லாளன்!\nஇன்னாது அம்ம, இவ் வுலகம்;\n\nஇனிய காண்க, இதன் இயல்புணர்ந் தோரே.",
    "meaning": "ஓர் இல்லத்தில் நெய்தல் பறையின் ஒலி கேட்கிறது. (நெய்தல்பறை என்பது இரங்கல்-பண்ணின் ஒலி). மற்றோர் இல்லதில் திருமண முழவின் ஒலி கேட்கிறது. ஒரே நாளில் ஒரே ஊரில் இந்த நிகழ்வுகள். திருமண இல்லத்தில் பூமாலை சூடி மகிழ்கின்றனர். நெய்தல்பண் ஒலிக்கும் இல்லத்தில் ஒருவன் இறந்துவிட்டதால் அவனை இழந்தவர் கண்ணீர் மல்கக் கலங்குகின்றனர்.\r\nஇப்படி உலகியலை ஒருவன் படைத்திருக்கிறான். அவன் பண்பு இல்லாதவன்.\r\nஇந்த உலகம் துன்ப மயமானது.\r\nஇந்த இயல்பினை உணர்ந்துகொள்ள வேண்டும். அதனை எண்ணிக் கலங்கக் கூடாது.\r\nஇனியவற்றைக் காணவேண்டும். இன்னாதவற்றில் இன்பத்தைக் காணவேண்டும். துன்பத்தில் இன்பம் காணவேண்டும்."
  },
  {
    "story_id": 195,
    "story_category": "purananooru",
    "story_title": "195. எல்லாரும் உவப்பது!",
    "url": "https://www.tamilsurangam.in/literatures/ettuthogai/purananooru/purananooru_195.html",
    "information": "பாடியவர்: நரிவெரூஉத் தலையார்\n\nதிணை: பொதுவியல் துறை: பொருண்மொழிக் காஞ்சி",
    "poem": "பல்சான் றீரே! பல்சான் றீரே!\n\nகயல்முள் அன்ன நரைமுதிர் திரைகவுள்,\n\nபயனில் மூப்பின், பல்சான் றீரே!\n\nகணிச்சிக் கூர்ம்படைக் கடுந்திறல் ஒருவன்\n\nபிணிக்கும் காலை, இரங்குவிர் மாதோ;\nநல்லது செய்தல் ஆற்றீர் ஆயினும்,\n\nஅல்லது செய்தல் ஓம்புமின்; அதுதான்\n\nஎல்லாரும் உவப்பது ; அன்றியும்,\n\nநல்லாற்றுப் படூஉம் நெறியுமார் அதுவே.",
    "meaning": "கயல்மீன் முள்ளைப்போல் வெண்மைநிறம் கொண்டிருக்கும் நரைமுடியைக் கன்னமெல்லாம் கொண்டிருக்கும் நல்லவர்களே!\r\nபிறருக்கும் பயன்படாமல் வாழும் நல்லவர்களே!\r\nகணிச்சிக் கூர்ம்படைக்\r\nகடுந்திறல் ஒருவன்\r\nஉயிரை\r\nஎடுத்துக்கொள்பவன்\r\nஉங்களது உயிரைக் சூலம் ஏந்திய பெருந் திறனாளி ஒருவன் வாங்கும்போது “அய்யோ வாங்குகிறானே!” இன்று வருந்துவீர்கள். \r\nஇப்போது எதற்கும் கவலைப்பட மாட்டீர்கள்.\r\nஇப்போதே நீங்கள் ஒன்று செய்யுங்கள். \r\nஅதனால் நீங்கள் சாகும்போது கவலை இல்லாமல் இருக்கலாம்.\r\nஉங்களால் நல்லது செய்ய முடியாவிட்டாலும் நல்லது-அல்லாததை செய்வதைத் தவிர்த்துவிடுங்கள். \r\nஅதுதான் எல்லாரும் மகிழ்வது. நல்ல வழியில் நடக்கும் வழியும் அதுதா"
  },
  {
    "story_id": 196,
    "story_category": "purananooru",
    "story_title": "196. குறுமகள் உள்ளிச் செல்வல்!",
    "url": "https://www.tamilsurangam.in/literatures/ettuthogai/purananooru/purananooru_196.html",
    "information": "பாடியவர்: ஆவூர் மூலங்கிழார்.\n\nபாடப்பட்டோன் : பாண்டியன் இலவந்திகைப் பள்ளித் துஞ்சிய நன்மாறன்.\n\nதிணை: பாடாண். துறை: பரிசில் கடா நிலை.",
    "poem": "ஒல்லுவது ஒல்லும் என்றலும், யாவர்க்கும்\n\nஒல்லாது இல்லென மறுத்தலும், இரண்டும்,\n\nஆள்வினை மருங்கின் கேண்மைப் பாலே;\n\nஒல்லாது ஒல்லும் என்றலும், ஒல்லுவது\n\nஇல்லென மறுத்தலும், இரண்டும், வல்லே;\nஇரப்போர் வாட்டல் அன்றியும், புரப்போர்\n\nபுகழ்குறை படூஉம் வாயில் அத்தை\n\nஅனைத்தா கியர், இனி; இதுவே எனைத்தும்\n\nசேய்த்துக் காணாது கண்டனம் ; அதனால்,\n\nநோயிலர் ஆகநின் புதல்வர்; யானும்,\nவெயிலென முனியேன், பனியென மடியேன்,\n\nகல்குயின் றன்னஎன் நல்கூர் வளிமறை,\n\nநாணலது இல்லாக் கற்பின் வாணுதல்\n\nமெல்லியல் குறுமகள் உள்ளிச்\n\nசெல்வல் அத்தை ; சிறக்க, நின் நாளே!",
    "meaning": "பாண்டியன் புலவருக்குப் பரிசில் தருவதற்குக் காலம் கடத்திவந்தான். இது முறையன்று என்று புலவர் எடுத்துக்கூறும் பாடல் இது.\r\nவழங்காதவனையும் வாழ்த்துகிறார் புலவர்.\r\nஒன்றைச் செய்ய முயலும்போது தன்னால் செய்யமுடிவதைச் செய்யமுடியும் என்று கூறுவதும், செய்ய முடியாததைச் செய்யமுடியாது என்று வெளிப்படையாக மறுத்தலும் எல்லாரும் சொல்லக்கூடியதுதான்.\r\nஅப்படிச் சொல்வதை விட்டுவிட்டு,\r\nசெய்ய முடியாததை முடியும் என்று சொல்லிக்கொண்டு காலம் கடத்தலும், கொடுக்க முடிவதை இல்லை எனக் கூறி மறுத்தலும் ஆகிய இரண்டும் உதவி கேட்போரை வாடச்செய்வது ஆகும்.\r\nஅன்றியும்,\r\nகொடுத்துக் காப்பாற்றுபவரின் புகழை மங்கச்செய்யும் செயலாகும்.\r\nஅத்தை, (அவ்வளவுதான்)\r\nஎல்லாம் முடிந்துவிட்டது.\r\nஇனிக் காத்திருந்தாலும் இதுதான் நடக்கப்போகிறது.\r\nஎல்லாவற்றையும் தொலைநூரத்தில் பார்க்கிறேன்.   \r\nஅதனால்,\r\nஉன் குழந்தைகள் துன்பமின்றி வாழட்டும்.\r\nநானும் வெயில் என்று நொந்துகொள்ளப்போவதும் இல்லை. பனி என்று படுத்திருக்கப்-போவதும் இல்லை.\r\nகல்லைக் குடைந்துவைத்தது போன்ற என் காற்றுத் தடுப்பாக உள்ள இல்லத்துக்குச் செல்கிறேன். அங்கே நாணம் அல்லாமல் வேறொன்றும் தெரியாத என் மனைவி கற்புக்கரசியை நினைத்துக்கொண்டு திரும்பிச் செல்கிறேன். உன் வாழ்நாள் பெருகட்டும்."
  },
  {
    "story_id": 197,
    "story_category": "purananooru",
    "story_title": "197. நல் குரவு உள்ளுதும்!",
    "url": "https://www.tamilsurangam.in/literatures/ettuthogai/purananooru/purananooru_197.html",
    "information": "பாடியவர்: கோனாட்டு எறிச்சலூர் மாடலன் \n\nமதுரைக் குமரனார்.\n\nபாடப்பட்டோன் : சோழன் குராப்பள்ளித் துஞ்சிய பெருந்திருமாவளவன்.\n\nதிணை: பாடாண். துறை: பரிசில் கடா நிலை.",
    "poem": "வளிநடந் தன்ன வாஅய்ச் செலல் இவுளியொடு\n\nகொடிநுடங்கு மிசைய தேரினர் எனாஅக்,\n\nகடல்கண் டன்ன ஒண்படைத் தானையொடு\n\nமலைமாறு மலைக்குங் களிற்றினர் எனாஅ,\n\nஉரும்உடன் றன்ன உட்குவரு முரசமொடு\nசெருமேம் படூஉம் வென்றியர் எனாஅ,\n\nமண்கெழு தானை, ஒண்பூண் வேந்தர்\n\nவெண்குடைச் செல்வம் வியத்தலோ இலமே;\n\nஎம்மால் வியக்கப் படூஉ மோரே,\n\nஇடுமுள் படப்பை மறிமேய்ந்து ஒழிந்த\nகுறுநறு முஞ்ஞைக் கொழுங்கண் குற்றடகு,\n\nபுன்புல வரகின் சொன்றியொடு, பெறூஉம்,\n\nசீறூர் மன்னர் ஆயினும், எம்வயின்\n\nபாடறிந்து ஒழுகும் பண்பி னோரே;\n\nமிகப்பேர் எவ்வம் உறினும், எனைத்தும்\nஉணர்ச்சி யில்லோர் உடைமை யுள்ளேம்;\n\nநல்லறி வுடையோர் நல்குரவு\n\nஉள்ளுதும், பெரும! யாம், உவந்து நனி பெரிதே!",
    "meaning": "காற்றைப்போல் தாவிச் செல்லும் குதிரை\r\nகொடி பறக்கும் தேர்\r\nகடல் போல் ஆட்படை\r\nதோற்றத்தால் மலையையும் மலைக்கவைக்கும் களிறு\r\nஇடி போல் முழங்கும் முரசம்\r\nஇவற்றையெல்லாம் கொண்டவராய் போரில் வெற்றி கண்டவர் ஆயினும்\r\nமண்ணகமெல்லாம் பரந்து நிற்கும் தானை (ஆட்சியாளர் குழு) உடையவர் ஆயினும்\r\nவெற்றியின் அடையாளமாக ஒளிறும் பூண் உடைய வேந்தராயினும்\r\nஅவரது வெண்கொற்றக்குடைச் செல்வத்தைக் கண்டு நான் வியக்கமாட்டேன்.\r\nஎம்மால் வியக்கப்படுபவர்\r\nஆட்டுக்குட்டி மேய்ந்த பின்னர் வீட்டு முள்வேலியில் துளிர்த்துப் படர்ந்திருக்கும் முஞ்ஞைக் கொடியைச் சமைத்து வரகரிசிச் சோற்றுடன் உண்ணும் சிற்றூர் மன்னர் ஆயினும் என் பெருமையை உணர்ந்து நடந்துகொள்ளும் பண்பாளரே ஆவர்.\r\nமிகப் பெருந் துன்பத்தில் உழன்றாலும் இரக்க-உணர்ச்சி இல்லாதவருடைய செல்வத்தைப் பெற நினைக்கவும் மாட்டேன். நல்லறிவு உடையோர் வறுமையை எண்ணிப் பார்த்துப் பெருமை கொள்வேன்."
  },
  {
    "story_id": 198,
    "story_category": "purananooru",
    "story_title": "198. மறவாது ஈமே!",
    "url": "https://www.tamilsurangam.in/literatures/ettuthogai/purananooru/purananooru_198.html",
    "information": "பாடியவர்: வடமவண்ணக்கண் பேரிசாத்தனார்.\n\nபாடப்பட்டோன் : பாண்டியன் இலவந்திகைப் பள்ளித் துஞ்சிய நன்மாறன்.\n\nதிணை: பாடாண். துறை: பரிசில் கடா நிலை.",
    "poem": "`அருவி தாழ்ந்த பெருவரை போல\n\nஆரமொடு பொலிந்த மார்பின் தண்டாக்,\n\nகடவுள் சான்ற, கற்பின் சேயிழை\n\nமடவோள் பயந்த மணிமருள் அவ்வாய்க்\n\nகிண்கிணிப் புதல்வர் பொலிக!`` என்று ஏத்தித்,\nதிண்தேர் அண்ணல் நிற்பா ராட்டிக்,\n\nகாதல் பெறாமையின் கனவினும் அரற்றும்என்\n\nகாமர் நெஞ்சம் ஏமாந்து உவப்ப,\n\nஆல்அமர் கடவுள் அன்னநின் செல்வம்,\n\nவேல்கெழு குருசில்! கண்டேன்; ஆதலின்,\nவிடுத்தனென்; வாழ்க, நின் கண்ணி! தொடுத்த\n\nதண்டமிழ் வரைப்புஅகம் கொண்டி யாகப்,\n\nபணிந்துக்கூட் டுண்ணும் மணிப்பருங் கடுந்திறல்\n\nநின்னோ ரன்னநின் புதல்வர், என்றும்,\n\nஒன்னார் வாட அருங்கலம் தந்து, நும்\nபொன்னுடை நெடுநகர் நிறைய வைத்தநின்\n\nமுன்னோர் போல்க; இவர் பெருங்கண் ணோட்டம்!\n\nயாண்டும் நாளும் பெருகி, ஈண்டுதிரைப்\n\nபெருங்கடல் நீரினும், அக்கடல் மணலினும்,\n\nநீண்டுஉயர் வானத்து உறையினும், நன்றும்,\nஇவர்பெறும் புதல்வர்க் காண்தொறும், நீயும்,\n\nபுகன்ற செல்வமொடு புகழ்இனிது விளங்கி,\n\nநீடு வாழிய! நெடுந்தகை; யானும்\n\nகேளில் சேஎய் நாட்டின், எந் நாளும்,\n\nதுளிநசைப் புள்ளின்நின் அளிநசைக்கு இரங்கி, நின்\nஅடிநிழல் பழகிய வடியுறை;\n\nகடுமான் மாற! மறவா தீமே.",
    "meaning": "மன்னன் (நன்மாறன்) வேல்கெழு குரிசில்.\r\nஅருவி இறங்கும் மலை போல முத்தாரத்துடன் கூடிய\r\n அகன்ற மார்பினை உடையவன்.\r\nஅதனைக் கடவுளாகவே கருதப்படும் அவனது மனைவி, சேயிழை அணிந்த மனைவி தழுவிப் புதல்வரைப் பெற்றாள்.\r\nஅப் புதல்வர் கிண்கிணி அணிந்த கால்களை உடையவர்கள்.\r\nஅப் புதல்வர் பொலிவு பெறுவார்களாக!\r\nமன்ன! திண்தேர் அண்ணலாகிய உன்னை இப்படி உன்னைப் பாராட்டுகிறேன். உன்மேல் எனக்குள்ள காதல் பெருமையால் இப்படி உன்னைப் பாராட்டிக் கனவிலும் அரற்றுக்கொண்டிருக்கிறேன்.\r\nஎன் நெஞ்சம் காமர் நெஞ்சம். உன்மேல் ஆசை கொண்ட நெஞ்சம்.\r\nஇந்த என் நெஞ்சம் நிறைவு பெற்று மகிழவேண்டும்.\r\nஆலமர் செல்வன் சீவபெருமான் போலப் பெருமிதச் செல்வம் படைத்தவனாக நீ இருப்பதைப் பார்க்கிறேன். ஆதலின் பரிசில் நலகவேண்டும் என்னும் வேண்டுகோளை உன்முன் வைக்கிறேன்.\r\nநின் கண்ணி (வேப்பம்பூ மாலை) வாழ்க!\r\nதமிழ்நாடு முழுவதையும் நடுங்கும்படிச் செய்து அதனைக் கொண்டியாகப் பெறும் திறமை உன்னிடம் உள்ளது. உன்னைப் போலவே உன் புதல்வர்களும் திறம் பெற்றவர்களாக விளங்குகின்றனர்.\r\nபகைவர்களை வாடும்படிச் செய்து அவர்களது அரும்பெருஞ் செல்வ வளங்களை உன்னுடைய பொன்னகருக்குக் கொண்டுவந்து வைத்திருக்கும் உன்னுடைய முன்னோர் போல நீயும் விளங்குகிறாய்.\r\nஅவர்களின் கண்ணோட்டம் போல நீயும் கண்ணோட்டம் நாளும் பெருக்கெடுத்து ஓடுபவனாக இருக்கவேண்டும்.\r\nபெருங்கடல் நீரைக் காட்டிலும், அதன் கடற்கரை மணலைக் காட்டிலும், வானம் பொழியும் மழைத்துளியின் எண்ணிக்கையைக் காட்டிலும் நீண்ட காலம் நீ வாழவேண்டும். உன் மனைவி மக்கள் விரும்பும் நலப்பேற்றுடன் வாழவேண்டும்.\r\nதுளி நசைப் புள்\r\nவானம்பாடி\r\nநான் தொலைவிலுள்ள நாட்டில் வாழ்ந்தாலும், வானம்பாடிப் பறவை மழைத்துளிக்காக ஏங்குவது போல உன் கொடைக்காக ஏங்கிக்கொண்டே உன் தாள் நிழலில் வாழவேண்டும்.\r\nகடுமான் (விரைந்து செல்லும் குதிரை) மாற! என்னை மறந்துவிடாதே!"
  },
  {
    "story_id": 199,
    "story_category": "purananooru",
    "story_title": "199. கலிகொள் புள்ளினன்!",
    "url": "https://www.tamilsurangam.in/literatures/ettuthogai/purananooru/purananooru_199.html",
    "information": "பாடியவர்: பெரும்பதுமனார்\n\nதிணை: பாடாண் துறை: பரிசில் கடா நிலை",
    "poem": "கடவுள் ஆலத்துத் தடவுச்சினைப் பல்பழம்\n\nநெருநல் உண்டனம் என்னாது, பின்னும்\n\nசெலவுஆ னாவே, கலிகொள் புள்ளினம்;\n\nஅனையர் வாழியோ இரவலர்; அவரைப்\n\nபுரவுஎதிர் கொள்ளும் பெருஞ்செய் ஆடவர்\nஉடைமை ஆகும், அவர் உடைமை;\n\nஅவர் இன்மை ஆகும், அவர் இன்மையே.",
    "meaning": "புலவர் பெரும்பதுமனார் பரிசில் வேண்டிப் பாடுகிறார். யாரிடம் பரிசில் வேண்டுகிறார் என்னும் குறிப்பு கிடைக்கவில்லை.\r\n \r\nபழுத்திருக்கும் ஆலம்பழம் நேற்று உண்டோமே என்று அந்த மரத்தை நாடிப் பறவைகள் மறுநாள் வராமல் இருப்பதில்லை.\r\nஅதுபோலக் கொடைவழங்கக் காத்திருக்கும் செயல்வீரனிடம் இரவலர் வருவது அவர்களிடம் உள்ள இல்லாமையே.\r\nஎனவே உடையவன் தன் உடைமையை இல்லாதவர்களின் உடைமையாக ஆக்கித் தரவேண்டும்.\r\nஅவரது இல்லாமையைத் தன் இல்லாமையாக எண்ணிக்கொள்ள வேண்டும்."
  },
  {
    "story_id": 200,
    "story_category": "purananooru",
    "story_title": "200. பரந்தோங்கு சிறப்பின் பாரி மகளிர்!",
    "url": "https://www.tamilsurangam.in/literatures/ettuthogai/purananooru/purananooru_200.html",
    "meaning": "பனிக்காலத்திலே பழுக்கும் பசுமையான இலைகளை உடைய பலாப்பழத்தைக் கவர்ந்து உண்ட கருமையான விரல்களை உடைய கடுவன் என்னும் ஆண்குரங்கு தன் சிவந்த முகத்தை உடைய மந்தி என்னும் பெண் குரங்கோடு சேர்ந்து பெருமலை அடுக்கத்தில் மழைமாசி படராத மூங்கிலின் மேல் உறங்கும் வெற்புமலை விச்சிக்கோவின் கல்லக-மலை.\r\nவிச்சிக்கோ\r\nவிச்சிக் கோவின் வேல் புலாலை உண்டு உண்டு செருக்குக் கொண்ட தலையினை உடையதாம்.\r\nபோர்களத்தில் வெற்றி கண்டும் சினம் தணியாத கொடிய பார்வையை உடையவனாம் விச்சிக்கோ.\r\nவிச்சிக்கோ கையில் அணிந்திருக்கும் பூண்காப்பு பகைவரைத் தாக்கி வளைந்திருக்குமாம்.\r\nபாரிமகளிர்\r\nபருவம் இல்லாமல் எப்போதும் பூக்கும் கொடிமுல்லை தான் படரக் கொம்பில்லை என்று நாவால் கேட்கவில்லை என்றாலும், குறிப்பால் அறிந்து மணியொலிக்கும் தன் அரசுத் தேரை அந்த முல்லைக் கொடிக்குக் ‘கொள்க’ எனக் கொடுத்த புகழ் பரந்துகிடக்கும் பாரியின் மகளிர்.\r\nகறங்குமணி நெடுந்தேர்\r\nஇக்காலத்தில் காவல்துறை உயர் அலுவலர்களின் ஊர்தியில் ஊதோசை-மணி ஒலிப்பது போல் அக்காலத்தில் அரசனின் தேரூர்தியில் மட்டும் கறங்கி ஒலிக்கும் மணி கட்டப்பட்டிருந்தது போலும்.\r\nயான்\r\nபரிசில் பெற்று வாழ்பவன்.\r\nஅந்தணன்\r\nநீ\r\nசிறப்பு மிக்க பகைவரை வணங்கச்செய்யும் வாட்போரில் வல்லவன்.\r\nஅடங்கா மன்னரை அடக்குபவன்.\r\nஉண்டு மடங்காத விளைச்சல் தரும் நாட்டை உடையவன்.\r\nகொண்மதி\r\nநான் (பாரிமகளிரைக்) கொடுக்கிறேன்.\r\nநீ பெற்றுக்கொள்க."
  },
  {
    "story_id": 201,
    "story_category": "purananooru",
    "story_title": "201. இவர் என் மகளிர்! ",
    "url": "https://www.tamilsurangam.in/literatures/ettuthogai/purananooru/purananooru_201.html",
    "information": "பாடியவர்: கபிலர்.\n\nபாடப்பட்டோன் : இருங்கோவேள்.\n\nதிணை; பாடாண். துறை: பரிசில்.\n\nகுறிப்பு: பாரி மகளிரை உடன் கொண்டு சென்ற காலத்துப் பாடியது.)",
    "poem": "`இவர் யார்?` என்குவை ஆயின், இவரே,\n\nஊருடன் இரவலர்க்கு அருளித் ,தேருடன்\n\nமுல்லைக்கு ஈத்த செல்லா நல்லிசை,\n\nபடுமணி யானைப்,பறம்பின் கோமான்\n\nநெடுமாப் பாரி மகளிர்; யானே\nதந்தை தோழன்: இவர்என் மகளிர்;\n\nஅந்தணன், புலவன், கொண்டுவந் தனனே;\n\nநீயே, வடபால் முனிவன் தடவினுள் தோன்றிச்,\n\nசெம்பு புனைந்து இயற்றிய சேண்நெடும் புரிசை,\n\nஉவரா ஈகைத், துவரை ஆண்டு,\nநாற்பத்து ஒன்பது வழிமுறை வந்த\n\nவேளிருள் வேளே! விறற்போர் அண்ணல்!\n\nதாரணி யானைச் சேட்டிருங் கோவே!\n\nஆண்கடன் உடைமையின், பாண்கடன் ஆற்றிய\n\nஒலியற் கண்ணிப் புலிகடி மா அல்!\nயான்தர, இவரைக் கொண்மதி! வான்கவித்து\n\nஇருங்கடல் உடுத்தஇவ் வையகத்து, அருந்திறல்\n\nபொன்படு மால்வரைக் கிழவ! வென்வேல்\n\nஉடலுநர் உட்கும் தானைக்,\n\nகெடல்அருங் குறைய நாடுகிழ வோயே!",
    "meaning": "தபங்கர் என்னும் முனிவர் தவம் செய்கையில் பாயவந்த புலியை ஹொய்சள என்று கூறிய முனிவர் ஆணைப்படிக் கொன்ற அரசன் புலிகடிமால் என்று பெயர் பெற்றான் என்று ஒரு கதை.\r\n·         சசகபுரம் என்னும் காட்டில் தன் குலதெய்வத் தேவியை வழிபடச் சென்றவனை புலி தாக்க வருகையில் அங்கிருந்த பெரியவர் ஒருவர் ஒரு தடியைத் தூக்கிப்போட்டு ‘ஹொய்சள’ என்று கூற அத் தடி கொண்டு புலியைக் கொன்றவன் புலிகடிமால் எனப்பட்டான் என்பது மற்றொரு கதை.\r\nஇவை புறநானூறு பதிப்பில் உள்ள உ,வே.சா. குறிப்பு\r\nவடபால் முனிவன் தடவு\r\nவடபால் முனிவன் என்பவன் சம்புமுனிவன், அவன் தவம் செய்த காடு ‘வடபால் முனிவன் காடு’ – எனக் கருதலாம் என்பது உ.வே.சா. குறிப்பு\r\nபுலிகடி மாஅல்\r\nஇருங்கோவேள் மன்னைக் குறிக்கும் சிறப்புப்பெயர். புலியின் அட்டகாசத்தைப் போக்கி மக்களைக் காப்பாற்றியவன்.\r\nஇது இவன் ஆற்றிய ஆண்மகனின் கடமை.\r\nபாணர் கடமை ஆற்ற அவர்களுக்கு உதவியவன்.\r\n‘ஒலியல்’ என்னும் பூவைக் குடிப்பூவாய்க் கொண்டு தலையில் அணிந்துகொண்டவன்.\r\nஇருங்கோவேள் நாடு\r\n‘பொன்படு மால்வரை’ கொண்ட நாட்டின் தலைவன்.\r\nமாறுபட்ட மன்னர் அஞ்சும் படையைக் கொண்டவன்."
  },
  {
    "story_id": 202,
    "story_category": "purananooru",
    "story_title": "202. கைவண் பாரி மகளிர்!",
    "url": "https://www.tamilsurangam.in/literatures/ettuthogai/purananooru/purananooru_202.html",
    "information": "பாடியவர்: கபிலர்.\n\nபாடப்பட்டோன்: இருங்கோவேள்.\n\nதிணை:பாடாண். துறை: பரிசில்.\n\nகுறிப்பு: இருங்கோவேள் பாரி மகளிரைக் கொள்ளானாக, அப்போது பாடியச் \n\nசெய்யுள் இது. (கபிலரின் உள்ளம் மிகவும் நொந்து போயின நிலையைச் \n\nசெய்யுள் காட்டுகின்றது.)",
    "poem": "வெட்சிக் கானத்து வேட்டுவர் ஆட்டக்,\n\nகட்சி காணாக் கடமா நல்லேறு\n\nகடறுமணி கிளரச், சிதறுபொன் மிளிரக்,\n\nகடிய கதழும் நெடுவரைப் படப்பை\n\nவென்றி நிலை இய விழுப்புகழ் ஒன்றி,\nஇருபால் பெயரிய உருகெழு மூதூர்க்,\n\nகோடிபல அடுக்கிய பொருள் நுமக்கு உதவிய\n\nநீடு நிலை அரையத்துக் கேடும் கேள், இனி;\n\nநுந்தை தாயம் நிறைவுற எய்திய\n\nஒலியற் கண்ணிப் புலிகடி மாஅல்!\nநும்போல் அறிவின் நுமருள் ஒருவன்\n\nபுகழ்ந்த செய்யுள் கழாஅத் தலையை\n\nஇகழ்ந்ததன் பயனே; இயல்தேர் அண்ணல்!\n\nஎவ்வி தொல்குடிப் படீஇயர், மற்று,`இவர்\n\nகைவண் பாரி மகளிர்` என்றஎன்\nதேற்றாப் புன்சொல் நோற்றிசின்; பெரும;\n\nவிடுத்தனென்; வெலீஇயர், நின் வேலே! அடுக்கத்து\n\nஅரும்பு அற மலர்ந்த கருங்கால் வேங்கை\n\nமாத்தகட்டு ஒள்வீ தாய துறுகல்\n\nஇரும்புலி வரிப்புறம் கடுக்கும்\nபெருங்கல் வைப்பின் நாடுகிழ வோயே!",
    "meaning": "புலிகடிமால், இயல்தேர் அண்ணல், நீ புலவனாகிய என் சொல்லைக் கேளாதது போல, முன்பொரு காலத்தில் உன் வேளிர் குடி அரசன் எவ்வி புலவர் கழாத்தலையாரை இகழ்ந்தான். அதன் பயனாக அவனது பேரரையம், சிற்றரையம் ஏன்னும் ஊரும் அழிந்து அரசன் எவ்வியின் பழங்குடியின் கால்வழியும் இல்லாமல் போய்விட்டது.\r\nநான் உன்னிடமிருந்து விடைபெற்றுக்கொள்கிறேன்.\r\nஇவர் கொடைவளம் மிக்க பாரி மகளிர் என்று அறிமுகப்படுத்திய என் தெளிவில்லாத புன்சொல்லைப் பொறுத்தருள்க.\r\nபெருமானே\r\nவிடேபெற்றுக்கொள்கிறேன்.\r\nஉன் வேல் வெல்வதாகுக. (வேறொன்றை உணர்த்துஉம் குறிப்புமொழி)\r\nஇருபால் பெயரிய உருகெழு மூதூர்\r\nசிற்றரையம், பேரரையம் என்று பெயர் பெற்றிருந்த ‘அரையம்’ என்னும் ஊர்.\r\nஇது வெட்சிப் பூக்கள் நிறைந்த காட்டை உடையது. அந்நாட்டு வேட்டுவர் வேட்டையாட மான் ஒன்றைத் துரத்துகையில் அது அக் காட்டில் கிடக்கும் மணிக்கற்கள் வெளிப்படுமாறு மண் கிளம்பும்படி ஓடுமாம்.\r\nகோடி கோடியாக உனக்குப் பொருள் உதவிய மூதூர்.\r\nஅரசன் இருங்கோவேள் நாடு\r\nமலையடுக்குகளைக் கொண்டது. அரும்பு இல்லாமல் முழுமையாகப் பூத்த வேங்கைப் பூக்கள் பாறைமேல் உதிர்ந்து பெரிய புலி போலத் தோற்றமளிக்கும் பெருங்கல் நா"
  },
  {
    "story_id": 203,
    "story_category": "purananooru",
    "story_title": "203. இரவலர்க்கு உதவுக!",
    "url": "https://www.tamilsurangam.in/literatures/ettuthogai/purananooru/purananooru_203.html",
    "information": "பாடியவர்: ஊன்பொதி பசுங்குடையார்\n\nபாடப்பட்டோன்: சேரமான் பாமுளூரெறிந்த நெய்தலங்கானல் இளஞ்சேட் சென்னி\n\nதிணை:பாடாண் துறை:பரிசில்",
    "poem": "கழிந்தது பொழிந்ததென வான்கண் மாறினும்\n\nதொல்லது விளைந்தென நிலம்வளம் கரப்பினும்,\n\nஎல்லா உயிர்க்கும் இல்லால், வாழ்க்கை;\n\nஇன்னும் தம்மென எம்ம்னோர் இரப்பின்,\n\nமுன்னும் கொண்டிர்என, நும்மனோர் மறுத்தல்\nஇன்னாது அம்ம; இயல்தேர் அண்ணல்!\n\nஇல்லது நிரப்பல் ஆற்றா தோரினும்,\n\nஉள்ளி வருநர் நசையிழப் போரே;\n\nஅனையையும் அல்லை, நீயே; ஒன்னார்\n\nஆர்எயில் அவர்கட்கு ஆகவும்,`நுமது` எனப்\nபாண்கடன் இறுக்கும் வள்ளியோய்!\n\nபூண்கடன், எந்தை! நீஇரவலர் புரவே.",
    "meaning": "முன்பு பொழிந்தேனே’ என்று மழை பெய்யாவிட்டாலும், ‘முன்பு விளைந்தேனே’ என்று நிலம் விளையாவிட்டாலும் உயிரினங்களுக்கு வாழ்க்கை இல்லை.\r\nதேரில் வரும் தலைவனே!\r\n‘இன்னும் தா’ என எம்மைப் போன்றோர் இரந்தால், ‘முன்னே வாங்கிச் சென்றீரே’ என்று உன்னைப்போன்றோர் மறுத்தல் துன்பம் தரும் நிகழ்வாகும்.\r\nவேண்டி வந்தவரின் வறுமையைப் போக்கமுடியாமல் வருந்துவோரைக் காட்டிலும், பரிசில் நாடி வருபவர் பெறாவிட்டால் அடையும் துன்பம் பெரிது.  \r\nநீயே,\r\nகொடுக்கமுடியாமல் வருந்துபவன் அல்லன்.\r\nபகைவர் கோட்டை அவர்களின் கைவசம் இருக்கும்போதே அதனைப் பாணர்களுக்கு வழங்கிவிட்டு அதனை வெல்லும் கொடையாளி.\r\nஇரவலனாகிய என்னைப் பாதுகாப்பது உன் கடமை."
  },
  {
    "story_id": 204,
    "story_category": "purananooru",
    "story_title": "204. அதனினும் உயர்ந்தது!",
    "url": "https://www.tamilsurangam.in/literatures/ettuthogai/purananooru/purananooru_204.html",
    "information": "பாடியவர்: கழைதின் யானையார்.\n\nபாடப்பட்டோன்: வல் வில் ஓரி.\n\nதிணை:பாடாண். துறை: பரிசில்.",
    "poem": "ஈஎன இரத்தல் இழிந்தன்று; அதன்எதிர்,\n\nஈயேன் என்றல் அதனினும் இழிந்தன்று;\n\nகொள்எனக் கொடுத்தல் உயர்ந்தன்று, அதன்எதிர்,\n\nகொள்ளேன் என்றல் அதனினும் உயர்ந்தன்று;\n\nதெண்ணீர்ப் பரப்பின் இமிழ்திரைப் பெருங்கடல்\nஉண்ணார் ஆகுப, நீர்வேட் டோரே;\n\nஆவும் மாவும் சென்றுஉணக், கலங்கிச்,\n\nசேறோடு பட்ட சிறுமைத்து ஆயினும்,\n\nஉண்ணீர் மருங்கின் அதர்பல ஆகும்;\n\nபுள்ளும் பொழுதும் பழித்தல் அல்லதை\nஉள்ளிச் சென்றோர் பழியலர்; அதனாற்\n\nபுலவேன் வாழியர், ஓரி; விசும்பின்\n\nகருவி வானம் போல\n\nவரையாது சுரக்கும் வள்ளியோய்! நின்னே.",
    "meaning": "ஈ’ என்று பல்லை இளித்துக்கொண்டு இரத்தல் இழிவு. அப்படி இரப்பவனுக்கு ‘இல்லை’ என்று சொல்லி ஏதும் கொடுக்காமல் இருப்பது அதைக்காட்டிலும் இழிவானது.\r\n‘இதனைப் பெற்றுக்கொள்’ என்று ஒருவனுக்கு வயங்குவது உயர்ந்த செயல். அவ்வாறு வழங்குவதை ‘எனக்கு வேண்டாம், நான் பெற்றுக்கொள்ள மாட்டேன்’ என்று ஏற்றுக்கொள்ளாமல் இருப்பது கொடுப்பதைக் காட்டிலும் மேலானது.\r\nதெளிந்த நீரை உடைய கடலில் செல்வோர் அதன் நீரை உண்ணமாட்டார்கள். வளர்க்கும் ஆடுமாடுகளும், காட்டு விலங்கினங்களும் சென்று உண்ணும் சேறுபட்டக் கலங்கல் நீரே ஆயினும் தாகம் தீர்த்துக்கொள்ள அந்த நீரைத் தேடியே விரும்பி மக்கள் செல்வர்.\r\nஓரி,\r\nகருமேகம் வானத்திலிருந்து சுரக்கும் மழை போல வழங்கும் வள்ளல் நீ.\r\nஉன்னிடம் பரிசில் கிடைக்காவிட்டால் தான் புரப்பட்டு வந்த புள் (நிமித்த காலம்) சரியில்லை என்று நாடி வந்தவர் நொந்துகொள்வார்களே அல்லாமல் வள்ளல்களைப் பழிக்கும் வழக்கம் இல்லை. \r\nஅதனால் உன்னை நான் நொந்துகொள்ள மாட்டேன். நீ நீடு வாழ்க."
  },
  {
    "story_id": 205,
    "story_category": "purananooru",
    "story_title": "205. பெட்பின்றி ஈதல் வேண்டலம்!",
    "url": "https://www.tamilsurangam.in/literatures/ettuthogai/purananooru/purananooru_205.html",
    "information": "பாடியவர்: பெருந்தலைச் சாத்தனார்.\n\nபாடப்பட்டோன்: கடிய நெடுவேட்டுவன்.\n\nதிணை:பாடாண். துறை: பரிசில்.",
    "poem": "முற்றிய திருவின் மூவர் ஆயினும்,\n\nபெட்பின்றி ஈதல் யாம்வேண் டலமே;\n\nவிறற்சினம் தணிந்த விரைபரிப் புரவி\n\nஉறுவர் செல்சார்வு ஆகிச், செறுவர்\n\nதாளுளம் தபுத்த வாள்மிகு தானை,\nவெள்வீ வேலிக் கோடைப் பொருந!\n\nசிறியவும் பெரியவும் புழைகெட விலங்கிய\n\nமான்கணம் தொலைச்சிய கடுவிசைக் கதநாய்,\n\nநோன்சிலை, வேட்டுவ! நோயிலை யாகுக!\n\nஆர்கலி யாணர்த் தரீஇய, கால் வீழ்த்துக்,\nகடல்வயிற் குழீஇய அண்ணலங் கொண்மூ\n\nநீரின்று பெயரா ஆங்குத், தேரொடு\n\nஒளிறுமறுப்பு ஏந்திய செம்மற்\n\nகளிறின்று பெயரல, பரிசிலர் கடும்பே.",
    "meaning": "முதிர்ந்த செல்வம் பெற்ற மூவேந்தர் ஆயினும் அன்பில்லாமல் கொடுத்தால் நான் வாங்கமாட்டேன்.\r\nசெறுக்கொண்டு தாக்கிய வாள்-வீரர்களின் செருக்கை அழித்த வெற்றியால் சினம் தணந்த குதிரைப்படை மறவர்களைக் கொண்ட மன்னனே!\r\nவெண்பூக்கள் உதிர்ந்து கிடக்கும் கோடைமலைத் தலைவனே!\r\nவிறல் = வெற்றி\r\nஉறுவர் = துன்பத்தில் துவளாதவர்\r\nசெறுவர் = செறுக்கொண்டு போர்-வயலில் உழுபவர்.\r\nவெள்வீ = வெண்ணிறப் பூ = முல்லை\r\nவேட்டைநாயையும், வலிமை மிக்க வில்லையும் கொண்ட வேட்டுவ! நீ துன்பமில்லாமல் வாழ்வாயாக.\r\nகதநாய் – மோப்பத்தால் மூக்கு கதகதக்கும் வேட்டைநாய்.\r\nஅது மான் கூட்டங்களை வளைத்துப் பிடித்துத் தரும் வேட்டைநாய்.\r\nமேகம் கடல் வளத்தை அள்ளிக்கொள்ளாமல் திரும்பாதது போல, யானைப் பரிசில் பெறாமல் பரிசிலர் சுற்றம் மீள்வதில்லை என்பதை உணர்ந்துகொள். (நானும் பரிசில் பெறாமல் உன்னிடமிருந்து மீளமாட்டேன்)."
  },
  {
    "story_id": 206,
    "story_category": "purananooru",
    "story_title": "206. எத்திசைச் செலினும் சோறே!",
    "url": "https://www.tamilsurangam.in/literatures/ettuthogai/purananooru/purananooru_206.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பாடாண்: துறை: பரிசில்.",
    "poem": "வாயி லோயே! வாயிலோயே!\n\nவள்ளியோர் செவிமுதல் வயங்குமொழி வித்தித், தாம்\n\nஉள்ளியது முடிக்கும் உரனுடை உள்ளத்து\n\nவரிசைக்கு வருந்தும்இப் பரிசில் வாழ்க்கைப்\n\nபரிசிலர்க்கு அடையா வாயி லோயே!\nகடுமான் தோன்றல் நெடுமான் அஞ்சி\n\nதன்அறி யலன்கோல்? என்னறி யலன்கொல்?\n\nஅறிவும் பகழும் உடையோர் மாய்ந்தென,\n\nவறுந்தலை உலகமும் அன்றே; அதனால்,\n\nகாவினெம் கலனே; சுருக்கினெம் கலப்பை;\nமரங்கொல் தச்சன் மைவல் சிறாஅர்\n\nமழுவுடைக் காட்டகத்து அற்றே;\n\nஎத்திசைச் செலினும், அத்திசைச் சோறே.",
    "meaning": "வாயிலோயே, வாயிலோயே,\r\nபரிசிலர் நாங்கள். வள்ளல்களின் காதில் தெளிவான மொழியை விதைத்து எண்ணிவந்த செயலை முடித்துக்கொள்ளும் உறுதி கொண்ட நெஞ்சம் உடையவர்கள். சீர்வரிசை பெறுவதற்காக வருந்தும் வாழ்க்கை இது. அரசன் நெடுமான் அஞ்சி பரிசிலர்க்கு அடைக்காத வாயிலை உடையவன். (நீ தடுக்காதே)\r\nஅதியமான் நெடுமான் அஞ்சி காக்கும்-மன்னர்களின் (கடுமான், கடி – உரிச்சொல், பொருள் காப்பு) வழித்தோன்றல்.\r\nஇப்படிப்பட்ட தன்னை அவன் அறியவில்லையா? அல்லது என் புலமையை அறியவில்லையா? (விளங்கவில்லைஅறிவும் புகழும் உடையவர்கள் மாண்டுபோயினர் என்று இந்த உலகம் பாழ்பட்டுப் போகவில்லை. (அறிவும் புகழும் கொண்ட வேறுபலர் இருக்கிறார்கள்). அதனால் என் யாழைக் காப்பாற்றிக்கொள்கிறேன். அதனை என் பையில் (கலம் என்னும் யாழ் வைக்கும் பை கலப்பை) வைத்துக்கொள்கிறேன்.\r\nவிறகு வெட்டிப் பிழைக்கும் கை வலிமை கொண்ட சிறுவர்கள் கையில் கோடாரியும் இருக்கிறது. காடும் இருக்கிறது. அதைப்போல பரிசிலராகிய நாங்களும் எந்தப் பக்கம் சென்றாலும் சோறு பெறுவோம்."
  },
  {
    "story_id": 207,
    "story_category": "purananooru",
    "story_title": "207. வருகென வேண்டும்!",
    "url": "https://www.tamilsurangam.in/literatures/ettuthogai/purananooru/purananooru_207.html",
    "information": "பாடியவர்: பெருஞ்சித்திரனார்.\n\nபாடப்பட்டோன்: இளவெளிமான்.\n\nதிணை: பாடாண்: துறை: பரிசில்.",
    "poem": "எழுஇனி, நெஞ்சம்! செல்கம்; யாரோ,\n\nபருகு அன்ன வேட்கை இல்அழி,\n\nஅருகிற் கண்டும் அறியார் போல,\n\nஅகம்நக வாரா முகன்அழி பரிசில்\n\nதாள்இலாளர் வேளார் அல்லர்?\nவருகென வேண்டும் வரிசை யோர்க்கே\n\nபெரிதே உலகம்; பேணுநர் பலரே;\n\nமீளி முன்பின் ஆளி போல,\n\nஉள்ளம் உள்அவிந்து அடங்காது, வெள்ளென\n\nநோவா தோன்வயின் திரங்கி,\nவாயா வன்கனிக்கு உலமரு வோரே.",
    "meaning": "நெஞ்சே, எழுக, திரும்பிச் செல்வோம். நம்மைக் கண்டதும் தாகம் உள்ளவன் நீர்ப் பருகுவது போன்ற ஆவலுடன் வந்து பரிசில் நல்க வேண்டும். அது இல்லாதபோது, அருகில் நம்மைக் கண்டும் அறியாதவர் போல நடந்துகொண்டதோடு மட்டுமன்றி, நிரம்பிய உள்ளத்தோடு நல்காமல், ஏதோ கொடுக்கவேண்டும் என்று எண்ணி நம் முகம் விரும்பாத பரிசிலை இந்த அரசன் நல்குகிறான்.\r\nமுயற்சி இல்லாதவர் உதவுபவர் அல்லர்.\r\nவருக என வேண்டி வழங்கும் வரிசை (சிறப்பு) உடையவர்க்கே உலகம் உரியது.  இந்த உலகம் பெரியது. அப்படி வழங்கிப் பேணுபவர்கள் பலர் இந்த உலகில் உள்ளனர்.\r\nவீறாப்பு (மீளி) மிக்க வலிமை இருந்தும் ஆளி என்னும் விலங்கு போல உள்ளம் (ஊக்கம்) அவிந்து, இன்னும் காத்திருந்து பெறலாம் என்னும் ஆசை அடங்காமல், வெள்ளென விடிந்த பிறகும் நோவாமல் வாட்டத்தோடு காத்திருக்கும் சிலர், கிடைக்காத ஊத்தைக் காயைப் பெற்றுவிடலாம் என்று திரிந்துகொண்டிருக்கிறார்களே அவர்கள் நாம் அல்லோம். எழுக. செல்வோம்."
  },
  {
    "story_id": 208,
    "story_category": "purananooru",
    "story_title": "208. வாணிகப் பரிசிலன் அல்லேன்!",
    "url": "https://www.tamilsurangam.in/literatures/ettuthogai/purananooru/purananooru_208.html",
    "information": "பாடியவர்: பெருஞ்சித்திரனார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பாடாண்: துறை: பரிசில்.",
    "poem": "`குன்றும் மலையும் பலபின் ஒழிய,\n\nவந்தனென், பரிசில் கொண்டனென் செலற்கு` என\n\nநின்ற என்நயந்து அருளி, `ஈது கொண்டு,\n\nஈங்கனம் செல்க, தான்` என என்னை\n\nயாங்குஅறிந் தனனோ, தாங்கரும் காவலன்?\nகாணாது ஈத்த இப்பொருட்கு யானோர்\n\nவாணிகப் பரிசிலன் அல்லேன்; பேணித்\n\nதினை அனைத்து ஆயினும், இனிதுஅவர்\n\nதுணை அளவு அறிந்து, நல்கினர் விடினே.",
    "meaning": "பற்பல குன்றும் மலையும் கடந்து பரிசில் பெற வந்து நின்றுகொண்டிருக்கும் என்னைப் பார்க்கவும் செய்யாமல் ‘இதனை ஏற்றுக்கொண்டு செல்லுங்கள்’ என்று தந்து சொல்லி அனுப்புவதற்கு நான் என்ன பரிசில் வாணிகம் செய்ய வந்தவனா? என்னிடம் விரும்பி வந்து தினை-அளவு பரிசில் தந்தாலும், அதன் அன்புப் பெருமைமையை உணர்ந்து நான் ஏற்றுக்கொள்வேனே!"
  },
  {
    "story_id": 209,
    "story_category": "purananooru",
    "story_title": "209. நல்நாட்டுப் பொருந!",
    "url": "https://www.tamilsurangam.in/literatures/ettuthogai/purananooru/purananooru_209.html",
    "information": "பாடியவர்: பெருந்தலைச் சாத்தனார்.\n\nபாடப்பட்டோன்: மூவன்.\n\nதிணை: பாடாண்: துறை: பரிசில் கடாநிலை.",
    "poem": "பொய்கை நாரை போர்வில் சேக்கும்\n\nநெய்தல்அம் கழனி, நெல்அரி தொழுவர்\n\nகூம்புவிடு மெய்பிணி அவிழ்ந்த ஆம்பல்\n\nஅகல் அடை அரியல் மாந்திக், தெண்கடல்\n\nபடுதிரை இன்சீர்ப் பாணி தூங்கும்\nமென்புல வைப்பின் நன்னாட்டுப் பொருந!\n\nபல்கனி நசைஇ, அல்கு விசும்பு உகத்து.\n\nபெருமலை விடர்அகம் சிலம்ப முன்னிப்\n\nபழனுடைப் பெருமரம் தீர்ந்தெனக், கையற்றுப்.\n\nபெறாது பெயரும் புள்ளினம் போல, நின்\nநசைதர வந்து, நின்இசை நுவல் பரிசிலென்\n\nவறுவியேன் பெயர்கோ? வாள்மேம் படுந!\n\nஈயாய் ஆயினும், இரங்குவென் அல்லேன்;\n\nநோயிலை ஆகுமதி; பெரும! நம்முள்\n\nகுறுநணி காண்குவ தாக - நாளும்,\nநறும்பல் ஒலிவரும் கதுப்பின், தேமொழித்,\n\nதெரியிழை அன்ன மார்பின்,\n\nசெருவெம் சேஎய்! நின் மகிழ்இரு க்கையே!",
    "meaning": "பல்வகைப் பழங்களை உண்ணும் ஆசையோடு பெருமலைப் பள்ளத்தாக்குக்குப் பறந்து சென்று பழம் தீர்ந்துபோயிற்று என்று, ஏமாந்து திரும்பும் வௌவால் போல, பரிசு பெறலாம் என்னும் ஆவலோடு வந்து உன்னைப் புகழ்ந்து பாடிவிட்டு, வெறுங்கையோடு நான் திரும்பலாமா? வாள்வெற்றி கண்ட வள்ளலே எண்ணிப்பார்.  \r\nநீ கொடுக்காவிட்டால் கெஞ்சுவேன் என்று எண்ணாதே. நீ நோயின்றி வாழ்வாயாக. நமக்குள் குறுநணி (இகல், மாறுபாடு) இருந்துபோகட்டும். கூந்தல்-வளம் மிக்க கோதையரின் கொஞ்சு-மொழியைத் தேடித் திரியும் உன் மார்பும், நீ அவர்களோடு குலாவிக்கொண்டிருக்கும் இருக்கைகளும் இருந்துபோகட்டும்."
  },
  {
    "story_id": 210,
    "story_category": "purananooru",
    "story_title": "210. நினையாதிருத்தல் அரிது!",
    "url": "https://www.tamilsurangam.in/literatures/ettuthogai/purananooru/purananooru_210.html",
    "information": "பாடியவர்: பெருங்குன்றூர் கிழார்.\n\nபாடப்பட்டோன்: சேரமான் குடக்கோச் சேரல் இரும்பொறை.\n\nதிணை: பாடாண்: துறை: பரிசில் கடாநிலை.",
    "poem": "மன்பதை காக்கும்நின் புரைமை நோக்காது,\n\nஅன்புகண் மாறிய அறனில் காட்சியொடு,\n\nநும்ம னோரும்மற்று இனையர் ஆயின்,\n\nஎம்மனோர் இவண் பிறவலர் மாதோ;\n\nசெயிர்தீர் கொள்கை எம்வெங் காதலி\nஉயிர்சிறிது உடையள் ஆயின், எம்வயின்\n\nஉள்ளாது இருத்தலோ அரிதே; அதனால்,\n\nஅறனில் கூற்றம் திறனின்று துணியப்\n\nபிறனா யினன்கொல்? இறீஇயர், என் உயிர்!` என\n\nநுவல்வுறு சிறுமையள் பலபுலந்து உறையும்\nஇடுக்கண் மனையோள் தீரிய, இந்நிலை\n\nவிடுத்தேன்; வாழியர், குருசில்! உதுக்காண்:\n\nஅவல நெஞ்சமொடு செல்வல்: நிற் கறுத்தோர்\n\nஅருங்கடி முனையரண் போலப்\n\nபெருங்கை யற்றஎன் புலம்புமுந் துறத்தே.",
    "meaning": "மக்களைத் துன்புறாமல் காக்கவேண்டியது மன்னன் கடமை.\r\nகுரிசில், (மேன்மகனே),\r\nமக்களைக் காக்கவேண்டிய உன் உயர்வை எண்ணிப்பார்க்காமல், கண்ணில் அன்பின் ஓட்டம் இல்லாமல் அறநெறி பிறழ்ந்து நீ காணப்படுவாயானால் எம்மைப் போன்றோர் துன்புறுவதற்காக இவ்வுலகில் பிறக்கமாட்டார்கள் அல்லவா?\r\nகுற்றமற்ற காதலை உடைய என் மனைவியின் உயிர் ஏதோ புலம்பிக்கொண்டு சிறிதேனும் இருக்கவேண்டுமாயின் அவளது துன்பம் தீர நீ சிறிதேனும் நல்கியிருத்தல் வேண்டும். நீ எதுவும் நல்கவில்லை.\r\nஉன்மீது சினம் கொண்டவர் அரண் காப்பகங்கள் புலம்புவது போல நான் புலம்பிக்கொண்டு உன்னை விட்டுச் செல்கிறேன். நீ நலமுடன் வாழ்வாயாக!"
  },
  {
    "story_id": 211,
    "story_category": "purananooru",
    "story_title": "211. நாணக் கூறினேன்!",
    "url": "https://www.tamilsurangam.in/literatures/ettuthogai/purananooru/purananooru_211.html",
    "information": "பாடியவர்: பெருங்குன்றூர் கிழார்.\n\nபாடப்பட்டோன்: சேரமான் குடக்கோச் சேரல் இரும்பொறை.\n\nதிணை: பாடாண்: துறை: பரிசில் கடாநிலை.",
    "poem": "அஞ்சுவரு மரபின் வெஞ்சினப் புயலேறு\n\nஅணங்குடை அரவின் அருந்தலை துமிய,\n\nநின்றுகாண் பன்ன நீள்மலை மிளிரக்,\n\nகுன்றுதூவ எறியும் அரவம் போல,\n\nமுரசு எழுந்து இரங்கும் தானையோடு தலைச்சென்று,\nஅரைசுபடக் கடக்கும் உரைசால் தோன்றல்! நின்\n\nஉள்ளி வந்த ஓங்குநிலைப் பரிசிலென்,\n\n`வள்ளியை ஆதலின் வணங்குவன் இவன்` எனக்,\n\nகொள்ளா மாந்தர் கொடுமை கூற, நின்\n\nஉள்ளியது முடிந்தோய் மன்ற; முன்னாள்\nகையுள் ளதுபோல் காட்டி, வழிநாள்\n\nபொய்யொடு நின்ற புறநிலை வருத்தம்\n\nநாணாய் ஆயினும், நாணக் கூறி, என்\n\nநுணங்கு செந்நா அணங்க ஏத்திப்,\n\nபாடப் பாடப் பாடுபுகழ் கொண்டநின்\nஆடுகொள் வியன்மார்பு தொழுதெனன் பழிச்சிச்\n\nசெல்வல் அத்தை, யானே வைகலும்,\n\nவல்சி இன்மையின் வயின்வயின் மாறி,\n\nஇல்எலி மடிந்த தொல்சுவர் வரைப்பின்,\n\nபாஅல் இன்மையின் பல்பாடு சுவைத்து,\nமுலைக்கோள் மறந்த புதல்வனொடு,\n\nமனைத் தொலைந்திருந் தவென்வாள் நுதற் படர்ந்தே.",
    "meaning": "மழைமேகம் அரவின் தலை துண்டாகும்படி மின்னி இடித்துப் பொழிவது போல முரசு முழங்கும் பெரும் படையுடன் சென்று பகையரசர் அழியும்படி வெற்றி கொள்ளும் புகழ் மிக்க தோன்றலே (பெருமகனே)!\r\nநீ வள்ளல் ஆதலால் உன்னை நினைத்துப் பரிசில் பெற வந்த இவன் (நான்) வணங்குவான் என்று எண்ணி நீ நினைத்ததை நிறைவேற்றிக்கொண்டாய். உன்னிடம் பரிசில் பெறாதவர்கள் உன்மீது கொடுமை கூறினாலும் நீ அதனை நீ பொருட்டாக எடுத்துக்கொள்ளவில்லை.\r\nகொடுப்பதற்காக நீ கையில் வைத்திருப்பது போலக் காட்டிக்கொள்கிறாய். மறுநாள் ஏமாற்றிவிடுகிறாய். அது கண்டு இரவலர் வருந்துவதற்காக நீ நாணுவது இல்லை.\r\nன் நூண்ணிய நா வருந்தும்படி உன்னைப் புகழ்ந்து பாடப்பாட அதன் புகழை வெற்றி கொண்ட உன் அகன்ற மார்பில் பதிவேற்றிக் கொண்டாய். உன்னைத் தொழுகிறேன். போற்றுகிறேன். நீ ஏமாற்றுவதை எடுத்துக்காட்டிவிட்டுச் செல்கிறேன்.\r\nஎன் இல்லம் செல்கிறேன். அங்கே சுவர்வளையில் வாழும் வீட்டு எலி மாறி மாறி வந்து பார்த்துவிட்டு உணவுப்பொருள் இல்லாமல் மாண்டுபோயிற்று. என் மகன் தாய்முலையில் பால் இல்லாமையால் பல்லால் கடித்து அதில் குருதி வரவே பால் குடிப்பதையே மறந்துபோய்விட்டான். அவனை வைத்துக்கொண்டிருக்கும் என் மனைவியிடம் செல்கிறேன்."
  },
  {
    "story_id": 212,
    "story_category": "purananooru",
    "story_title": "212. யாம் உம் கோமான்?",
    "url": "https://www.tamilsurangam.in/literatures/ettuthogai/purananooru/purananooru_212.html",
    "information": "பாடியவர்: பிசிராந்தையார்.\n\nபாடப்பட்டோன்: கோப்பெருஞ் சோழன்\n\nதிணை: பாடாண்: துறை: இயன்மொழி.",
    "poem": "`நுங்கோ யார்?` வினவின், எங்கோக்\n\nகளமர்க்கு அரித்த விளையல் வெங்கள்\n\nயாமைப் புழுக்கின் காமம் வீடஆரா,\n\nஆரற் கொழுஞ்சூடு அங்கவுள் அடாஅ,\n\nவைகுதொழின் மடியும் மடியா விழவின்\nயாணர் நல்நாட் டுள்ளும், பாணர்\n\nபைதல் சுற்றத்துப் பசிப்பகை யாகிக்,\n\nகோழி யோனே, கோப்பெருஞ் சோழன்\n\nபொத்தில் நண்பின் பொத்தியொடு கெழீஇ,\n\nவாயார் பெருநகை வைகலும் நமக்கே.",
    "meaning": "பாண்டிநாட்டுப் பிசிர் என்னும் ஊரில் வாழும் புலவர் பிசிராந்தையார் கோப்பெருஞ்சோழனைப்பற்றிப் சொல்கிறார்:\r\nஉம் அரசன் யார் என்றால், அவன் கோப்பெருஞ்சோழன். அவன் கோழியூரில் (உறையூரில்) இருக்கிறான். துளையில்லாத நட்புக் கொண்டுள்ள பொத்தி (பொத்தியார்) தோழமையோடு வாழ்கிறான். சிரித்து மகிழும் சீர்மையுடன் வாழ்கிறான். இசைவாணர் பாணர்களின் பசிக்குப் பகைவனாக, அவர்களின் பசுமை நிறைந்த சுற்றத்தானாக வாழ்கிறான்.    \r\nகோழியூர் தூக்கமில்லாத (மடியா) விழாக்கோலமாக என்றும் திகழும் ஊர். அந்த விழா உழவர் (களமர்) தொழில் மடிந்திருக்கும் காலத்தில் நிகழும். அவர்கள் தம் விளைச்சலில் (நெல்லில்) விளைந்த கள்ளை உண்பர். ஆமைக்கறிக் குழம்போடு (புழுக்கு) உண்பர். ஆசை தீர (காமம் வீட) உண்பர். ஆரல் மீனைச் சுட்டுச் சேர்த்துக்கொண்டு உண்பர். வைகறை விடியலில் உண்பர். (உண்டபின் அவர்களின் வழா)"
  },
  {
    "story_id": 213,
    "story_category": "purananooru",
    "story_title": "213. நினையும் காலை!",
    "url": "https://www.tamilsurangam.in/literatures/ettuthogai/purananooru/purananooru_213.html",
    "information": "பாடியவர்: புல்லாற்றூர் எயிற்றியனார்.\n\nபாடப்பட்டோன்: கோப்பெருஞ் சோழன்.\n\nதிணை: வஞ்சி: துறை: துணை வஞ்சி.\n\nகுறிப்பு: கோப்பெருஞ்சோழன் தன் மக்கள்மேற் போருக்கு எழுந்தகாலைப் \n\nபாடிச் சந்து செய்தது.",
    "poem": "மண்டுஅமர் அட்ட மதனுடை நோன்தாள்,\n\nவெண்குடை விளக்கும், விறல்கெழு வேந்தே!\n\nபொங்குநீர் உடுத்தஇம் மலர்தலை உலகத்து,\n\nநின்தலை வந்த இருவரை நினைப்பின்,\n\nதொன்றுறை துப்பின்நின் பகைஞரும் அல்லர்,\nஅமர்வெங் காட்சியொடு மாறுஎதிர்பு எழுந்தவர்:\n\nநினையுங் காலை, நீயும் மற்றவர்க்கு\n\nஅனையை அல்லை; அடுமான் தோன்றல்!\n\nபரந்துபடு நல்லிசை எய்தி, மற்று நீ\n\nஉயர்ந்தோர் உலகம் எய்திப்; பின்னும்\nஒழித்த தாயும் அவர்க்குஉரித்து அன்றே;\n\nஅதனால், அன்னது ஆதலும் அறிவோய்! நன்றும்\n\nஇன்னும் கேண்மதி, இசைவெய் யோயே!\n\nநின்ற துப்பொடு நின்குறித்து எழுந்த\n\nஎண்ணில் காட்சி இளையோர் தோற்பின்,\nநின்பெரும் செல்வம் யார்க்கும்எஞ் சுவையே?\n\nஅமர்வெஞ் செல்வ! நீ அவர்க்கு உலையின்,\n\nஇகழுநர் உவப்பப், பழியெஞ் சுவையே;\n\nஅதனால்,ஒழிகதில் அத்தை,நின் மறனே!வல்விரைந்து\n\nஎழுமதி; வாழ்க, நின் உள்ளம்! அழிந்தோர்க்கு\nஏமம் ஆகும்நின் தாள்நிழல் மயங்காது\n\nசெய்தல் வேண்டுமால். நன்றோ வானோர்\n\nஅரும்பெறல் உலகத்து ஆன்றவர்\n\nவிதும்புறு விருப்பொடு விருந்தெதிர் கொளற்கே.",
    "meaning": "வேந்தே, நீ வெற்றி கண்ட விறல் (வீறாப்பு) விரிந்திருக்கும் வெண்கொற்றக் குடை உடையவன்தான். என்றாலும் எண்ணிப்பார். உன் மக்கள் இருவர் உன்மேல் போர் தொடுத்திருக்கின்றனர். நினைத்துப் பார்த்தால் அவர்கள் உன் பகைவர் அல்லர். என்றாலும் போர்க்கோலத்தோடு உன்னை எதிர்த்து நிற்கின்றனர். வேறு வகையில் நினைத்துப் பார்த்தாலும், நீயும் அவர்களுக்குப் பகைவன் இல்லை. அப்படி இருக்கும் நிலையில் போர்க்குதிரைமேல் வருகிறாய். போரில் வெற்றி கண்ட புகழைப் பரப்பிக்கொண்டு நாடாண்டு நீ மேலுலகம் செல்லும் காலத்தில் உன் ஆட்சித் தாயம் அவர்களுக்குத்தானே உரித்தாகப்போகிறது\r\nஇதனையெல்லாம் நீயே அறிவாய். இன்னும் சொல்கிறேன் கேள். இந்த ஆட்சியுரிமைப் போரில் உன் மக்கள் தோற்றால் பிற்காலத்தில் உன் செல்வத்தையெல்லாம் யாருக்குத் தரப்போகிறாய். போரை விரும்பும் செல்வனே! நீ அவர்களிடம் தோற்றால் உன்னை இகழ்பவர்கள் மகிழும் பழிதானே உனக்கு மிச்சமாகும்.\r\nஅதனால் போரிடுவதைக் கைவிடுக. நெஞ்சழிந்து வாழ்பவர்களுக்கு உதவுவதற்காக விரைந்தெழுந்து வருக. உன் ஆட்சிக்கு அடியில் வாழ்பவர்களுக்கு நல்லது செய்ய வருக. வானுலகப் பெருமக்கள் ஆசைத் துடிப்போடு உன்னை விருந்தினனாக வரவேற்கும் செயலைச் செய்வாயாக"
  },
  {
    "story_id": 214,
    "story_category": "purananooru",
    "story_title": "214. நல்வினையே செய்வோம்!",
    "url": "https://www.tamilsurangam.in/literatures/ettuthogai/purananooru/purananooru_214.html",
    "information": "பாடியவர்: கோப்பெருஞ் சோழன்\n\nதிணை: பொதுவியல் துறை: பொருண்மொழிக் காஞ்சி",
    "poem": "`செய்குவம் கொல்லோ நல்வினை!எனவே\n\nஐயம் அறாஅர், கசடுஈண்டு காட்சி\n\nநீங்கா நெஞ்சத்துத் துணிவுஇல் லோரே;\n\nயானை வேட்டுவன் யானையும் பெறுமே;\n\nகுறும்பூழ் வேட்டுவன் வறுங்கையும் வருமே;\nஅதனால், உயர்ந்த வேட்டத்து உயர்ந்திசி னோர்க்குச்\n\nசெய்வினை மருங்கின் எய்தல் உண்டெனின்,\n\nசெய்யா உலகத்து நுகர்ச்சியும் கூடும்;\n\nசெய்யா உலகத்து நுகர்ச்சி இல்லெனின்,\n\nமாறிப் பிறப்பின் இன்மையும் கூடும்;\nமாறிப் பிறவார் ஆயினும், இமையத்துக்\n\nகோடுயர்ந் தன்ன தம்மிசை நட்டுத்,\n\nதீதில் யாக்கையொடு மாய்தல் தவத் தலையே,",
    "meaning": "உயிர் துறக்க விரும்பி வடக்கிருக்கும் அரசன் கோப்பெருஞ்சோழன் கண்ட மெய்யுணர்வு இது.\r\nநல்வினை நம்மாலும் செய்யமுடியுமா என்று ஐயப்பட்டுக்கொண்டே வாழ்பவர் நெஞ்சத்தில் துணிவு இல்லாத கோழைகள் ஆவர்.\r\nமிகப் பெரிய விலங்காகிய யானை வேட்டைக்குச் சென்றவன் அதனைப் பெறவும் முடியும். குறும்பூழ் என்னும் சிறிய பறவையை வேட்டையாடச் சென்றவன் வேறுங்கையோடு திரும்புதலும் உண்டு.\r\nஅதனால் உயர்ந்ததை உள்ளி ஊக்கம் கொள்ளவேண்டும். அவர்களின் முயற்சியால் அது அவருக்குக் கைகூடும். அதனால் அவருக்கு அடைவதற்கு அரிய உலகின்பத்தைத் துய்க்கும் பேறு கிட்டும். அது கிடாக்காவிட்டால் மறுபிறவி இல்லாத பேறாவது கிடைக்கும். நல்ல பிறவி கிட்டாமல் போனாலும், இமயத்தில் பறக்கும் கொடி போல அனைவருக்கும் தெரியும் புகழோடு இந்த உலகில் வாழும் பேறு பெறுதல் உறுதி. எனவே நல்லனவற்றை உறுதிப்பாட்டோடு செய்தல் வேண்டும்."
  },
  {
    "story_id": 215,
    "story_category": "purananooru",
    "story_title": "215. அல்லற்காலை நில்லான்!",
    "url": "https://www.tamilsurangam.in/literatures/ettuthogai/purananooru/purananooru_215.html",
    "information": "பாடியவர்: கோப்பெருஞ் சோழன்\n\nதிணை: பாடாண் துறை: இயன்மொழி\n\nகுறிப்பு: சோழன் வடக்கிருந்தான்; பிசிராந்தையார் வருவார் என்றான்; \n\n'அவர் வாரார்' என்றனர் சான்றோருட் சிலர்; அவர்க்கு அவன் கூறிய \n\nசெய்யுள் இது.",
    "poem": "கவைக் கதிர் வரகின் அவைப்புறு வாக்கல்\n\nதாதொரு மறுகின் போதொடு பொதுளிய\n\nவேளை வெண்பூ வெண்தயிர்க் கொளீஇ,\n\nஆய்மகள் அட்ட அம்புளி மிதவை\n\nஅவரை கொய்யுநர் ஆர மாந்தும்\nதென்னம் பொருப்பன் நன்னாட்டு உள்ளும்\n\nபிசிரோன் என்ப, என் உயிர்ஓம் புநனே;\n\nசெல்வ்க் காலை நிற்பினும்,\n\nஅல்லற் காலை நில்லலன் மன்னே.",
    "meaning": "என் உயிரைப் பாதுகாக்கும் நண்பன் பாண்டிய நாட்டில் பிசிர் என்னும் ஊரில் இருக்கிறான் என்று கூறுவர். நான் செல்வம் பைத்திருக்கும் காலத்தில் அவன் என்னிடம் வராவிட்டாலும் நான் துன்புறும் காலத்தில் என்னிடம் வராமல் இருக்கமாட்டான்.\r\n  \r\nதென்னம்பொருப்பு = தென்திசையிலுள்ள பொதியமலை. பாண்டிய நாடு இந்த மலையால் சிறப்பினைப் பெற்றது.\r\nபிசிர் என்னும் ஊர் – அவரைக்காய் மிகுதியாஆக விளையும் ஊர். அவரைக்காய் பறிப்பவர்கள் ஆயர்-மகளிர் தரும் புளித்த தயிர்சோற்றை உண்பர். அவள் அதனை வேளைக் கீரைப் பொறியலோடு தருவாள். அது வரகுச்சோறு. (வரகின் அவைப்புறு வாக்கல் – அவியலாக ஆக்கிய சோறு) இதனை வயிறார உண்டுகொண்டு அவரை கொய்வர்."
  },
  {
    "story_id": 216,
    "story_category": "purananooru",
    "story_title": "216. அவனுக்கும் இடம் செய்க!",
    "url": "https://www.tamilsurangam.in/literatures/ettuthogai/purananooru/purananooru_216.html",
    "information": "பாடியவர்: கோப்பெருஞ் சோழன்\n\nதிணை: பாடாண் துறை: இயன்மொழி\n\nகுறிப்பு : வடக்கிருந்த சோழன், பிசிராந்தையாருக்கும் தன்னருகே இடன் \n\nஒழிக்க என்று கூறிய செய்யுள் இது.",
    "poem": "கேட்டல் மாத்திரை அல்லது, யாவதும்\n\nகாண்டல் இல்லாது யாண்டுபல கழிய,\n\nவழுவின்று பழகிய கிழமையர் ஆயினும்,\n\nஅரிதே, தோன்றல்! அதற்பட ஒழுகல் என்று\n\nஐயம் கொள்ளன்மின், ஆரறி வாளிர்!\nஇகழ்விலன்; இனியன்; யாத்த நண்பினன்;\n\nபுகழ்கெட வரூஉம் பொய்வேண் டலனே;\n\nபுன்பெயர் கிளக்கும் காலை, என் பெயர்\n\nபேதைச் சோழன் என்னும், சிறந்த\n\nகாதற் கிழமையும் உடையவன்; அதன் தலை,\nஇன்னதோர் காலை நில்லலன்;\n\nஇன்னே வருகுவன்; ஒழிக்க, அவற்கு இடமே!",
    "meaning": "கோப்பெருஞ்சோழன் வடக்கிருந்தான். தன் நண்பன் பிசிராந்தையார் என்னுடன் வடக்கிருக்க வருவார், அவருக்கும் இடம் ஒதுக்குங்கள் என்கிறான்.\r\nஎன்னைப்பற்றி அவரும், அவரைப்பற்றி நானும் கேள்விப்பட்டிருக்கிறோமே அல்லாமல் ஒருவரை ஒருவர் நேரில் கண்டதில்லை. இவ்வாறு பல ஆண்டுகள் கழிந்துபோயின. என்றாலும் எங்களிடையே குற்றமற்ற உள்ளத்தோடு பழகிய உரிமை நட்பு உண்டு. இந்த உரிமையால் நேரில் தோன்றுவாரா, என்னைப் போலவே என்னுடன் வடக்கிருப்பாரா என்றெல்லாம் ஐயம் கொள்ளாதீர்கள். \r\nநிறைந்த அறிவாளிகளே\r\nஅவன் இகழத் தக்கவன் அல்லன். இனியவன். நட்பால் இருவரும் கட்டுண்டு கிடக்கிறோம். நட்பின் புகழ் கெடுமாறு வரும் பொய்மையை (போலித்தன்மையை) அவன் விரும்பமாட்டான்.\r\nதன் பெயரைச் சொல்லும்போது ‘பேதைச்சோழன்’ என்று என் பெயரையும் சேர்த்துக் குறிப்பிடுவான். இப்படிப்பட்ட சிறந்த காதல் உரிமை அவனுக்கு உண்டு.\r\nமேலும்,\r\nநான் இத்தகைய நிலையில் (வடக்கிருக்கும் துன்பத்தில்) இருக்கும்போது அவன் அங்கே நிற்கமாட்டான். உடனே வருவான். அவனுக்கும் வடக்கிருக்க இடம் ஒதுக்கிவையுங்கள்."
  },
  {
    "story_id": 217,
    "story_category": "purananooru",
    "story_title": "217. நெஞ்சம் மயங்கும்!",
    "url": "https://www.tamilsurangam.in/literatures/ettuthogai/purananooru/purananooru_217.html",
    "information": "பாடியவர்: பொத்தியார்\n\nதிணை: பொதுவியல் துறை: கையறுநிலை\n\nகுறிப்பு: கோப்பெருஞ் சோழன் சொன்னவாறே பிசிராந்தையார் அங்கு வந்தனர்;",
    "poem": "அதனைக் கண்டு வியந்த பொத்தியார் பாடிய செய்யுள் இது.\n\nநினைக்கும் காலை மருட்கை உடைத்தே,\n\nஎனைப்பெரும் சிறப்பினோடு ஈங்கிது துணிதல்;\n\nஅதனினும் மருட்கை உடைத்தே, பிறன் நாட்டுத்\n\nதோற்றம் சான்ற சான்றோன் போற்றி,\nஇசைமரபு ஆக, நட்புக் கந்தாக,\n\nஇனையதோர் காலை ஈங்கு வருதல்;\n\nவருவன் என்ற கோனது பெருமையும்,\n\nஅது பழுது இன்றி வந்தவன் அறிவும்,\n\nவியத்தொறும் வியத்தொறும் வியப்பிறந் தன்றே;\nஅதனால், தன்கோல் இயங்காத்தேயத்து உறையும்\n\nசான்றோன் நெஞ்சுறப் பெற்ற தொன்றிசை\n\nஅன்னோனை இழந்தஇவ் வுலகம்\n\nஎன்னா வதுகொல்? அளியது தானே!",
    "meaning": "கோப்பெருஞ்சோழனோடு வடக்கிருக்கத் துணிந்த பிசிராந்தையார் செயல் நினைக்கும்போது வியப்பாக உள்ளது.\r\nபிறன் நாட்டில் தோன்றிச் சிறப்புற்றிருக்கும் ஒருவனைப் போற்றி, அவன்மீதுள்ள நட்பு மட்டுமே துணையாக நிற்க, இப்படி வடக்கிருக்கும் காலத்தில் இங்கு வருதல் அதைக்காட்டிலும் வியப்பாக உள்ளது.\r\nபிசிராந்தையார் வருவார் என்று கூறினானே அந்தக் கோப்பெருஞ்சோழன் பெருமையும், அச் சொல் பழுதுபோகாமல் இங்கு வந்தானே புலவன் பிசிராந்தையார் இவனது அறிவும் நினைத்துப்பார்க்கும்போது வியப்பானது எல்லை கடந்து நிற்கிறது.\r\nதன் அரசுக்கோல் ஆட்சி இயங்காத தேசத்தில் வாழும் ஒருவனின் நெஞ்சில் இடம் பெற்றுள்ள சான்றோன் ஒருவனை இழந்துள்ள இந்த  உலகம் இனி என்ன ஆகுமோ? இரக்கம் கொண்டு வருந்தத் தக்கதாக உள்ளது."
  },
  {
    "story_id": 218,
    "story_category": "purananooru",
    "story_title": "218. சான்றோர்சாலார் இயல்புகள்!",
    "url": "https://www.tamilsurangam.in/literatures/ettuthogai/purananooru/purananooru_218.html",
    "information": "பாடியவர்: கண்ணகனார் நத்தத்தனார் எனவும் \n\nபாடம்.\n\nதிணை: பொதுவியல் துறை: கையறுநிலை\n\nகுறிப்பு: பிசிராந்தையார் வடக்கிருந்தார்; அதனைக் கண்டு பாடியது.",
    "poem": "பொன்னும், துகிரும், முத்தும், மன்னிய\n\nமாமலை பயந்த காமரு மணியும்,\n\nஇடைபடச் சேய ஆயினும், தொடை புணர்ந்து,\n\nஅருவிலை நன்கலம் அமைக்கும் காலை,\n\nஒருவழித் தோன்றியாங்கு-என்றும் சான்றோர்\nசான்றோர் பாலர் ஆப;\n\nசாலார் சாலார் பாலர் ஆகுபவே.",
    "meaning": "நிலத்துக்கு அடியில் கிடைக்கும் பொன், கடலுக்கு அடியில் பவளப் பாறைகள் உள்ள இடங்களில் கிடைக்கும் பவளம், கடலுக்கு அடியில் சில நிலப்பரப்புகளில் கிடைக்கும் முத்து, மலைநிலப் பகுதிகளில் கிடைக்கும் மணி ஆகியவை கிடைக்கும் இடங்கள் வெவ்வேறு ஆயினும் ஒன்றாகச் சேர்த்து அணிகல ஆரமாக உருவாக்கும்போது இணைந்து விலை உயர்ந்த பொருளாக மாறுவது போலச் சான்றோர் சான்றோர் பக்கமும், சால்பில்லார் சால்பில்லார் பக்கமும் இணைந்துவிடுவது உலகியல்பு. இங்கும் அதுதான் நிகழ்ந்திருக்குறது. கோபெருஞ்சோழன், பிசிராந்தையார் இருவரும் வெவ்வேறு தொலைவிடங்களில் வாழ்ந்தவர்கள் ஒன்றிணைந்துள்ளனர். சான்றோரும் சான்றோரும் இணைந்துள்ளனர்."
  },
  {
    "story_id": 219,
    "story_category": "purananooru",
    "story_title": "219. உணக்கும் மள்ளனே!",
    "url": "https://www.tamilsurangam.in/literatures/ettuthogai/purananooru/purananooru_219.html",
    "information": "பாடியவர்: பெருஞ்கருவூர்ப்சதுக்கத்துப் \n\nபூதநாதனார்.\n\nபாடப்பட்டோன்: கோப்பெருஞ் சோழன்.\n\nதிணை: பொதுவியல். துறை: கையறுநிலை.",
    "poem": "உள்ளாற்றுக் கவலைப் புள்ளி நீழல்,\n\nமுழூஉ வள்ளுரம் உணக்கும் மள்ள!\n\nபுலவுதி மாதோ நீயே;\n\nபலரால் அத்தை, நின் குறிஇருந் தோரே.",
    "meaning": "காவிரி ஆறும் குடமுருட்டி ஆறும் ஒன்றுசேரும் கவலையில் (பிரிநிலத்தில்) புள்ளி புள்ளியாக நிழல் விழும் அருநிழலின் அடியில் அமர்ந்துகொண்டு வலிமை மிக்க உன் வலிமையைக் காயவைத்து வெளியேற்றிக்கொண்டிருக்கும் (வடக்கிருக்கும்) வீரனே! (கோப்பெருஞ்சோழனே) உன்னைப் பின்பற்றி உன்னுடன் சேர்ந்து வடக்கிருக்கும் பலர்மீது நீ மனைவி கணவனிடம் மாறுபட்டுப் பேசுவது போல் புலந்து பேசி அவர்களின் செயலைத் தடுக்கக்கூடாதா?"
  },
  {
    "story_id": 220,
    "story_category": "purananooru",
    "story_title": "220. கலங்கனேன் அல்லனோ!",
    "url": "https://www.tamilsurangam.in/literatures/ettuthogai/purananooru/purananooru_220.html",
    "information": "பாடியவர்: பொத்தியார்\n\nதிணை: பொதுவியல் துறை: கையறுநிலை\n\nகுறிப்பு: சோழன் வடக்கிருந்தான்; அவன்பாற் சென்ற பொத்தியார், அவனால் \n\nதடுக்கப்பட்டு",
    "poem": "பெருங்சோறு பயந்து, பல்யாண்டு புரந்த\n\nபெருங்களிறு இழந்த பைதற் பாகன்\n\nஅதுசேர்ந்து அல்கிய அழுங்கல் ஆலை,\n\nவெளில்பாழ் ஆகக் கண்டு கலுழ்ந்தாங்குக்,\n\nகலங்கினேன் அல்லனோ, யானே-பொலந்தார்த்\nதேர்வண் கிள்ளி போகிய\n\nபேரிசை மூதூர் மன்றங் கண்டே?",
    "meaning": "தனக்குச் சோறூட்டியும், தான் அதற்குச் சோறூட்டியும் காத்துவந்த ஆண்யானையை இழந்த பாகன் அது இல்லாமல் பாழ்பட்டுக் கிடக்கும் அதன் கட்டுத்தறியைப் பார்க்கும்போது அழுவது போல, நண்பன் கோப்பெருஞ்சோழன் இல்லாத மன்றத்தைப் பார்க்கும்போது கலங்குகிறேன். அழுகை அழுகையாக வருகிறது.\r\nஇந்தப் பாடலில் அரசன் ‘தேர்வண்கிள்ளி’ எனப் போற்றப்பட்டுள்ளான். பரிசுப் பொருள்களை வண்டி வண்டியாகத் தருபவன் என்பது இதன் பொருள்."
  },
  {
    "story_id": 221,
    "story_category": "purananooru",
    "story_title": "221. வைகம் வாரீர்!",
    "url": "https://www.tamilsurangam.in/literatures/ettuthogai/purananooru/purananooru_221.html",
    "information": "பாடியவர்: பொத்தியார்.\n\nபாடப்பட்டோன்: கோப்பெருஞ் சோழன்.\n\nதிணை: பொதுவியல். துறை: கையறுநிலை.\n\nகுறிப்பு: சோழனது நடுகற்கண்டு பாடிய செய்யுள் இது.",
    "poem": "பாடுநர்க்கு ஈத்த பல்புக ழன்னே;\n\nஆடுநர்க்கு ஈத்த பேரன் பினனே;\n\nஅறவோர் புகழ்ந்த ஆய்கோ லன்னே;\n\nதிறவோர் புகழ்ந்த தின்நண் பினனே;\n\nமகளிர் சாயல்; மைந்தர்க்கு மைந்து;\nதுகளறு கேள்வி உயர்ந்தோர் புக்கில்;\n\nஅனையன் என்னாது, அத்தக் கோனை,\n\nநினையாக் கூற்றம் இன்னுயிர் உய்த்த்ன்று;\n\nபைதல் ஒக்கல் தழீஇ, அதனை\n\nவைகம் வம்மோ; வாய்மொழிப் புலவீர்!\nநனந்தலை உலகம் அரந்தை தூங்கக்,\n\nகெடுவில் நல்லிசை சூடி,\n\nநடுகல் ஆயினன் புரவலன் எனவே.",
    "meaning": "பாடுபவர்களுக்கெல்லாம் கொடுத்துக் கொடுத்துப் பெற்ற புகழ்\r\nஆடுபவர்களுக்களெல்லாம் கொடுத்துக் கொடுத்துப் பெற்ற அன்பு\r\nஅறநெறி கண்டவர் புகழ்ந்த செங்கோல்\r\nதிறனாளர்களெல்லாம் தேடிவந்து காட்டும் அன்பு\r\nமகளிர் போன்ற மென்மைக் குணம்\r\nமைந்தர் போன்ற உடல் வலிமை\r\nகேள்வி என்னும் வேதநெறி மாந்தராகிய உயர்ந்தவர்களின் புகலிடம்\r\nஇப்படி விளங்கியவன் கோப்பெருஞ்சோழன்."
  },
  {
    "story_id": 222,
    "story_category": "purananooru",
    "story_title": "222. என் இடம் யாது?",
    "url": "https://www.tamilsurangam.in/literatures/ettuthogai/purananooru/purananooru_222.html",
    "information": "பாடியவர்: பொத்தியார்.\n\nபாடப்பட்டோன்: கோப்பெருஞ் சோழன்.\n\nதிணை: பொதுவியல். துறை: கையறுநிலை.\n\nகுறிப்பு: தன் மகன் பிறந்தபின், சோழனது நடுகல் நின்ற இடத்திற்குச் \n\nசென்று, தாமும்",
    "poem": "உயிர்விடத் துணிந்த பொத்தியார், 'எனக்கும் இடம் தா' எனக்\n\nகேட்டுப் பாடியது இச் செய்யுள்\n\nஅழல் அவிர் வயங்கிழைப் பொலிந்த மேனி,\n\nநிழலினும் போகா, நின் வெய்யோள் பயந்த\n\nபுகழ்சால் புதல்வன் பிறந்தபின் வா என\nஎன்இவண் ஒழித்த அன்பி லாள!\n\nஎண்ணாது இருக்குவை அல்லை;\n\nஎன்னிடம் யாது? மற்று இசைவெய் யோயே!",
    "meaning": "புகழை விரும்புபவனே,\r\n‘மகன் பிறந்த பின்னர் வா’ என்று சொல்லி என்னை இங்கேயே விட்டுச்சென்ற அன்பில்லாதவனே,\r\nநீ என்னை நினைக்காமல் இருக்கமாட்டாய்.\r\nஎனவே நானும் உன்னுடன் வருகிறேன். நான் வடக்கிருக்க வேண்டிய இடம் யாது? ஒதுக்கித் தருக.\r\nஒருவனை விட்டுப் பிரியாத அவன் நிழலைக் காட்டிலும் இணக்கமாகக் கணவனுடன் இருப்பவளாம் பொத்தியாரின் மனைவி. தீயிலிட்டுத் திரவ நிலையில் இருக்கும் பொன் போன்றதாம் அவள் மேனி. – கோப்பெருஞ்சோழன் செல்கிறான்."
  },
  {
    "story_id": 223,
    "story_category": "purananooru",
    "story_title": "223. நடுகல்லாகியும் இடங் கொடுத்தான்!",
    "url": "https://www.tamilsurangam.in/literatures/ettuthogai/purananooru/purananooru_223.html",
    "information": "பாடியவர்: பொத்தியார்.\n\nபாடப்பட்டோன்: கோப்பெருஞ் சோழன்.\n\nதிணை: பொதுவியல். துறை: கையறுநிலை.",
    "poem": "பலர்க்கு நிழ லாகி, உலகம் மீக்கூறித்,\n\nதலைப்போ கன்மையிற் சிறுவழி மடங்கி,\n\nநிலைபெறு நடுகல் ஆகியக் கண்ணும்,\n\nஇடங் கொடுத்து அளிப்ப, மன்ற-உடம்போடு\n\nஇன்னுயிர் விரும்பும் கிழமைத்\nதொன்னட் புடையார் தம்உழைச் செலினே!",
    "meaning": "நண்பரின் உடம்பையும் உயிரையும் விரும்பி தனக்கு உரிமையாக்கிக்கொள்வதே தொல்நட்பு. திருவள்ளுவர் இந்த நட்பினைப் பழமை என்று குறிப்பிடுகிறார்.\r\nஇத்தகைய நட்புப் கொண்ட என் தோழன் கோப்பெருஞ்சோழன் நடுகல் ஆன பின்னரும் விலகி எனக்கு இடம் கொடுத்தான்.\r\nஅவன் பலருக்கு வாழ்க்கை நிழலைத் தந்து வாழ்ந்தவன். உலகம் புகழ வாழ்ந்தவன். இந்தப் பெருவாழ்வைத் தொடர்ந்து நடத்த முடியாமையால் வடக்கிருந்து கல்லானவன்."
  },
  {
    "story_id": 224,
    "story_category": "purananooru",
    "story_title": "224. இறந்தோன் அவனே!",
    "url": "https://www.tamilsurangam.in/literatures/ettuthogai/purananooru/purananooru_224.html",
    "information": "பாடியவர்: கருங்குழல் ஆதனார்.\n\nபாடப்பட்டோன்: சோழன் கரிகாற் பெருவளத்தான்.\n\nதிணை: பொதுவியல். துறை: கையறுநிலை.",
    "poem": "அருப்பம் பேணாது அமர்கடந் ததூஉம்;\n\nதுணைபுணர் ஆயமொடு தசும்புடன் தொலைச்சி,\n\nஇரும்பாண் ஒக்கல் கடும்பு புரந்ததூஉம்;\n\nஅறம்அறக் கணட நெறிமாண் அவையத்து,\n\nமுறைநற்கு அறியுநர் முன்னுறப் புகழ்ந்த\nபவியற் கொள்கைத் துகளறு மகளிரொடு,\n\nபருதி உருவின் பல்படைப் புரிசை,\n\nஎருவை நுகர்ச்சி, யூப நெடுந்தூண்,\n\nவேத வேள்வித் தொழில்முடித் ததூஉம்;\n\nஅறிந்தோன் மன்ற அறிவுடையாளன்;\nஇறந்தோன் தானே; அளித்துஇவ் வுலகம்\n\nஅருவி மாறி, அஞ்சுவரக் கருகிப்,\n\nபெருவறம் கூர்ந்த வேனிற் காலைப்,\n\nபசித்த ஆயத்துப் பயன்நிரை தருமார்,\n\nபூவாட் கோவலர் பூவுடன் உதிரக்\nகொய்துகட்டு அழித்த வேங்கையின்,\n\nமெல்லியல் மகளிரும் இழைகளைந் தனரே.",
    "meaning": "காட்டரண்களைக் கடந்து சென்று போர்களில் வெற்றி கண்டது\r\nதன் மனைவிமாருடன் வந்து பாணர் சுற்றத்தாருக்குக் கள்ளைத் தந்து அவர்களைப் பேணியது\r\nவேதவேள்வி அறிந்தவர் முன்னின்று புகழ் பாட, மெல்லியல் கொள்கையும் குறையற்ற கற்பும் கொண்ட தன் மகளிர் சூழ்ந்திருக்க, சூரியனின் ஒளிவட்டம் போல் வட்டமிட்டு வந்து எருவைக் கழுகுகள் உண்ணும் உணவினை வெற்றித்தூண் நட்டு வேதவேள்வி செய்து முடித்தது"
  },
  {
    "story_id": 225,
    "story_category": "purananooru",
    "story_title": "225. வலம்புரி ஒலித்தது!",
    "url": "https://www.tamilsurangam.in/literatures/ettuthogai/purananooru/purananooru_225.html",
    "information": "பாடியவர்: ஆலத்தூர் கிழார்.\n\nபாடப்பட்டோன்: சோழன் நலங்கிள்ளி.\n\nதிணை: பொதுவியல். துறை: கையறுநிலை.",
    "poem": "தலையோர் நுங்கின் தீங்சோறு மிசைய,\n\nஇடையோர் பழத்தின் பைங்கனி மாந்தக்,\n\nகடையோர், விடுவாய்ப் பிசிரொடு சுடுகிழங்கு நுகர,\n\nநிலமார் வையத்து வலமுறை வளைஇ,\n\nவேந்துபீ டழித்த ஏந்துவேல் தானையொடு,\nஆற்றல் என்பதன் தோற்றம் கேள், இனிக்\n\nகள்ளி போகிய களரியம் பறந்தலை,\n\nமுள்ளுடை வியன்காட் டதுவே-நன்றும்\n\nசேட்சென்னி நலங்கிள்ளி கேட்குவன் கொல்?\n\nஇன்னிசைப் பறையொடு வென்றி நுவலத்,\nதூக்கணம் குரீஇத் தூங்குகூடு ஏய்ப்ப\n\nஒருசிறைக் கொளீஇய திரிவாய் வலம்புரி,\n\nஞாலங் காவலர் கடைத்தலைக்,\n\nகாலைத் தோன்றினும் நோகோ யானே.",
    "meaning": "அரண்மனையில் காலையில் வலம்புரிச் சங்கு ஊதும் ஒலி கேட்டது. இழவு வீட்டில் சங்கு ஊதுவது வழக்கம். சோழன் நலங்கிள்ளி மாண்டதை உணர்த்தும் ஒலி எனப் புலவர் ஆத்தூர் கிழார் உணர்ந்தார். அவன் பெற்ற வெற்றிகளை எண்ணி இரங்கல் தெரிவிக்கும் பாடலாக இதனைப் பாடியுள்ளார்.\r\nஅரசன் சேட்சென்னியின் மகன் நலங்கிள்ளி. இவனது படை மிகப் பெரியது. எவ்வளவு பெரியது என்பதை ஓர் உவமையால் தெரிவிக்கிறார். பனங்காய் நுங்கு தின்னும் காலம், அது பழுத்துப் பனம்பழமாகி பனம்பழம் தின்னும் காலம், பனம்பழம் நிலத்தில் புதைக்கப்பட்டு அது முளைத்து வளரும் பழங்கிழங்கைத் தின்னும் காலம் ஆகிய மூன்று கால இடைவெளிகளை உவமையாக்கிப் காட்டுகிறார்.\r\nமுன்னே செல்லும் படை நுங்கு தின்னுமாம். இடையில் செல்லும் படை பனம்பழம் தின்னுமாம். கடைசியில் செல்லும் படை பனங்கிழங்கு தின்னுமாம். இது மிகப்பெரிய படை என்பதைக் காட்டும் உயர்வு நவிர்ச்சி அணி.\r\nஇப்படிப் படைநடத்தி உலகினை வலம்வந்துகொண்டிருந்த ஆற்றல் இனி என்ன ஆகும்?\r\nகள்ளி முளைத்துக்கிடக்கும் களர்நிலத்தில் வீசப்படும். புதைப்பதோ, எரிப்பதோ இல்லாமல் வீசப்படும். இப்படிப் பிணத்தை உயிரினங்களுக்கு உணவாக்குவதும் தமிழர் வழக்கம்.\r\nபறை முக்கத்துடன் இவனது வெற்றிகள் பாடப்படுகின்றன. இதனை நலங்கிள்ளியால் கேட்கமுடியுமா? அவன் அரண்மனை வாயிலில் சங்கொலி கேட்கிறதே!\r\nதூக்கணாங்குருவியின் கூடு போல் உருவம் கொண்ட சங்கு அது."
  },
  {
    "story_id": 226,
    "story_category": "purananooru",
    "story_title": "226. இரந்து கொண்டிருக்கும் அது!",
    "url": "https://www.tamilsurangam.in/literatures/ettuthogai/purananooru/purananooru_226.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன்: சோழன் குளுமுற்றத்துத் துஞ்சிய கிள்ளி வளவன்.\n\nதிணை: பொதுவியல். துறை: கையறுநிலை.",
    "poem": "செற்றன்று ஆயினும், செயிர்த்தன்று ஆயினும்,\n\nஉற்றன்று ஆயினும், உய்வின்று மாதோ;\n\nபாடுநர் போலக் கைதொழுது ஏத்தி,\n\nஇரந்தன்று ஆகல் வேண்டும்-பொலந்தார்\n\nமண்டமர் கடக்கும் தானைத்\nதிண்தேர் வளவற் கொண்ட கூற்றே.",
    "meaning": "சோழன் குளமுற்றத்துத் துஞ்சிய கிள்ளிவளவன் ‘திண்தேர் வளவன்’ என்று போற்றப்படுகிறான். தேர்மேல் இருந்து வலிமையாகத் தாக்க வல்லவன் என்பது இதன் பொருள். அத்துடன் இவனிடம் மண்டிப் போரிடும் ஆட்படையும் இருந்தது.\r\nவலிமை மிக்க இவனுக்கு எதிரில் நின்று உயிர் வாங்கும் கூற்றுவன் தாக்கி இவன் உயிரை வாங்கியிருக்க முடியாது. பின் எப்படி இறந்தான்? இந்த வளவன் பாடுபவர்களுக்கெல்லாம் வாரி வழங்குபவன். இதனை அறிந்த கூற்றுவன் இவருக்கு முன்னே கைகூப்பித் தொழுது நின்று ‘உன் உயிரைத் தா’ என்று பிச்சை எடுத்து, அவன் வழங்கக், கூற்றுவன் வாங்கிக்கொண்டிருக்க வேண்டும்."
  },
  {
    "story_id": 227,
    "story_category": "purananooru",
    "story_title": "227. நயனில் கூற்றம்!",
    "url": "https://www.tamilsurangam.in/literatures/ettuthogai/purananooru/purananooru_227.html",
    "information": "பாடியவர்: ஆடுதுறை மாசாத்தனார்.\n\nபாடப்பட்டோன்: சோழன் குளுமுற்றத்துத் துஞ்சிய கிள்ளி வளவன்.\n\nதிணை: பொதுவியல். துறை: கையறுநிலை.",
    "poem": "நனிபே தையே, நயனில் கூற்றம்!\n\nவிரகுஇன் மையின் வித்துஅட்டு, உண்டனை\n\nஇன்னுங் காண்குவை, நன்வாய் ஆகுதல்;\n\nஒளிறுவாள் மறவரும், களிறும், மாவும்,\n\nகுருதியும் குரூஉப்புனற் பொருகளத்து ஒழிய,\nநாளும் ஆனான் கடந்துஅட்டு, என்றும் நின்\n\nவாடுபசி அருந்திய பழிதீர் ஆற்றல்\n\nநின்னோர் அன்ன பொன்னியற் பெரும்பூண்\n\nவளவன் என்னும் வண்டுமூசு கண்ணி\n\nஇனையோற் கொண்டனை ஆயின்,\nஇனியார் மற்றுநின் பசிதீர்ப் போரே?",
    "meaning": "உயிர்களை உண்டு பசி ஆறும் ஏ! கூற்றமே! நீ பெரிதும் அறிவில்லாதவன். உனக்குத் தந்திரம் தெரியவில்லை. விதையைத் தின்றுவிட்டால் விளைச்சல் எப்படிக் கிடைக்கும்? விளைச்சல் இல்லையேல் பசியாறுதல் எப்படி? இனிமேல்தான் உனக்குத் தெரியும், நான் சொல்வது எப்படி உண்மை என்று. போரில் வெற்றி கண்ட வகையில் வாள் வீரர், யானை, குதிரை ஆகியவை குருதி வெள்ளத்தில் போர்க்களத்தில் மடியும்படி இவன் இதுவரையில் உனக்கு உதவிவந்தான், இவன் உதவியால் நீ உன் பசியைத் தீர்த்துக்கொண்டாய். ஆற்றலில் இவன் உனக்கு ஒப்பானவன். பென்னால் செய்த பசுமைநிற பூணைக் கையில் பூண்டிருக்கும் வளவன் இவன். வண்டு மொய்க்கும் பூ மாலையைத் தலையில் சூடிக்கொண்டிருப்பவன். இளமை முறுக்கு உள்ளவன். இவனைக் கொன்றுவிட்டாயே! இனி உன் பசியைத் தீர்க்கவல்லவர் யார் இருக்கிறார்?"
  },
  {
    "story_id": 228,
    "story_category": "purananooru",
    "story_title": "228. ஒல்லுமோ நினக்கே!",
    "url": "https://www.tamilsurangam.in/literatures/ettuthogai/purananooru/purananooru_228.html",
    "information": "பாடியவர்: ஐயூர் முடவனார்.\n\nபாடப்பட்டோன்: சோழன் குளுமுற்றத்துத் துஞ்சிய கிள்ளி வளவன்.\n\nதிணை: பொதுவியல். துறை: ஆனந்தப் பையுள்.",
    "poem": "கலஞ்செய் கோவே! கலங்செய் கோவே!\n\nஇருள்தினிந் தன்ன குரூஉத்திறள் பருஉப்புகை\n\nஅகல்இரு விசும்பின் ஊன்றுஞ் சூளை,\n\nநனந்தலை மூதூர்க் கலஞ்செய் கோவே!\n\nஅளியை நீயே; யாங்கு ஆகுவை கொல்?\nநிலவரை சூட்டிய நீள்நெடுந் தானைப்\n\nபுலவர் புகழ்ந்த பொய்யா நல்இசை,\n\nவிரிகதிர் ஞாயிறு விசும்பு இவர்ந் தன்ன\n\nசேண்விளங்கு சிறப்பின், செம்பியர் மருகன்\n\nகொடிநுடங்கு யானை நெடுமா வளவன்\nதேவர் உலகம் எய்தினன்; ஆதலின்,\n\nஅன்னோர் கவிக்கும் கண்ணகன் தாழி\n\nவனைதல் வேட்டனை அயின், எனையதூஉம்\n\nஇருநிலம் திகிரியாப், பெருமலை\n\nமண்ணா, வனைதல் ஒல்லுமோ, நினக்கே?",
    "meaning": "வளவன் இறந்தான். அவன் இறந்தது தாங்கமுடியாத பலர் தம் உயிரை மாய்த்துக்கொண்டனர் போலும். அது கண்ட புலவர் மிகப் பெரிய தாழி ஒன்று அவனுடன் சேர்த்துப் புதைக்க உதவும் வகையில் உன்னால் செய்யமுடியுமா என்று அவனுக்குத் தாழி செய்யும் குயவனை வினவுகிறார்.\r\nபலர் உடன் மாய்ந்தனர் என்பது இதன் பொருள்.\r\nஇறந்த உடலைத் தாழியில் இட்டுப்  புதைக்கும் வழக்கம் தமிழர்களிடையே இருந்ததை இந்தப் பாடல் தெளிவுபடுத்துகிறது.\r\nபுதைதாழி செய்யும் கோமகனே! இருள் கவ்வுவது போன்ற புகை கிளம்பும்படி சூளை வைத்து வளவனுக்காகத் தாழிக்கலம் செய்கிறாய். அது உன்னால் முடியாது. எனவே நீ இரக்கம் கொள்ளத்தக்கவன்.\r\nநிலப்பரப்பெல்லாம் பரந்து கிடக்கும் பெரும் படையை இவன் உடையவன். புலவர் பலர் புகழ்ந்த பொய்மை இல்லாத புகழைக் கொண்டவன். வானில் எழுந்தோங்கும் ஞாயிறு போன்றது அந்தப் புகழ். செம்பியர் குலத்து வழித்தோன்றல். கொடி விளங்கும் யானைமீது தோன்றுபவன். நெடுமாவளவன் எனப் போற்றப்படுபவன். இவன் தேவர் உலகம் சென்றான்.  \r\nஇவனை இடுவதற்கு நீ தாழி செய்வாயானால் அந்தத் தாழியானது நிலம் அளவு பரந்த சக்கரத்தில் மலை அளவு மண்ணை வைத்துச் செய்யவேண்டியிருக்குமே. அது உன்னால் முடியுமா? முடியாதே!"
  },
  {
    "story_id": 229,
    "story_category": "purananooru",
    "story_title": "229. மறந்தனன் கொல்லோ?",
    "url": "https://www.tamilsurangam.in/literatures/ettuthogai/purananooru/purananooru_229.html",
    "information": "பாடியவர்: கூடலூர் கிழார்.\n\nபாடப்பட்டோன்: கோச்சேரமான் யானைக்கட்சே எய் மாந்தரஞ்சேரல் இரும்பொறை.\n\nதிணை: பொதுவியல். துறை: கையறுநிலை.\n\nகுறிப்பு: அவன் இன்ன நாளில் துஞ்சுமென அஞ்சி, அவன் அவ்வாறே துஞ்சிய \nபோது பாடியது.",
    "poem": "ஆடு இயல் அழல் குட்டத்து\n\nஆர் இருள் அரை இரவில்\n\nமுடப் பனையத்து வேர் முதலாக்\n\nகடைக் குளத்துக் கயம் காயப்,\n\nபங்குனி உயர் அழுவத்துத்,\nதலை நாள்மீன் நிலை திரிய,\n\nநிலை நாள்மீன் அதன்எதிர் ஏர்தரத்,\n\nதொல் நாள்மீன் துறை படியப்,\n\nபாசிச் செல்லாது, ஊசித் துன்னாது\n\nஅளக்கர்த் திணை விளக்காகக்,\nகனைஎரி பரப்பக், கால்எதிர்பு பொங்கி,\n\nஒருமீன் விழுந்தன்றால், விசும்பி னானே:\n\nஅதுகண்டு, யாமும்,பிறரும் பல்வேறு இரவலர்,\n\nபறைஇசை அருவி நல்நாட்டுப் பொருநன்\n\nநோயிலன் ஆயின் நன்றுமன் தில்லென\nஅழிந்த நெஞ்சம் மடியுளம் பரப்ப,\n\nஅஞ்சினம்: எழுநாள் வந்தன்று, இன்றே;\n\nமைந்துடை யானை கை வைத்து உறங்கவும்,\n\nதிண்பிணி முரசும் கண்கிழிந்து உருளவும்,\n\nகாவல் வெண்குடை கால்பரிந்து உலறவும்,\nகால்இயல் கலிமாக் கதிஇன்றி வைகவும்,\n\nமேலோர் உலகம் எய்தினன்; ஆகலின்,\n\nஒண்தொடி மகளிர்க்கு உறுதிணை ஆகித்,\n\nதன்துணை ஆயம் மறந்தனன் கொல்லோ-\n\nபகைவர்ப் பிணிக்கும் ஆற்றல், நசைவர்க்கு\nஅளந்து கொடை அறியா ஈகை,\n\nமணிவரை அன்ன மாஅ யோனே?",
    "meaning": "மேட இராசி பொருந்திய கார்த்திகை நாளின் முதற்காலின்கண்\r\nநிறைந்த இருளை உடைய பாதி இரவின்கண்\r\nமுடப்பனை போலும் வடிவுடைய அனுடநாளின் அடியின்வெள்ளி (முதல் நட்சத்திரம்) முதலாகக்,\r\nகயமாகிய குளவடிவு போலும் வடிவமைவுடைய புனர்பூசத்துக் கடையின்வெள்ளி எல்லையாக விளங்கப்,\r\nபங்குனி மாதத்தினது முதற் பதினைந்தின்கண் உச்சமாகிய உத்தரம் அவ் உச்சியினின்றும் சாய,\r\nஅதற்கு எட்டாம் மீனாகிய மூலம் அதற்கு எதிரே எழாநிற்க, அந்த உத்தரத்துக்கு முன் செல்லப்பட்ட எட்டாம் மீனாகிய மிருகசீரிடமாகிய நக்கத்திரம் (நட்சத்திரம்) துறையிடத்தே தாழக்,\r\nகீழ்த்திசையிற் போகாது, வடதிசையிற் போகாது,\r\nகடலாற் சூழப்பட்ட பூமிக்கு விளக்காக முழங்காநின்ற தீப் பரக்கக்,\r\nகாற்றால் பிதிர்ந்து கிளர்ந்து ஒரு மீன் விழுந்தது, வானத்தினின்றும்;\r\nஅதனைப் பார்த்து யாமும் பிறருமாகிய பல்வேறு வகைப்பட்ட இரவலர்\r\nஎம்முடைய பறையொலி போலும் ஒலியை உடைய அருவியை உடைய நல்ல மலைநாட்டு வேந்தனாகியவன்\r\nநோயை உடையன் அல்லன் ஆகப்பெறின் அழகிது என\r\nஇரங்கிய நெஞ்சத்துடனே மடிந்த உள்ளம் பரப்ப யாம் அஞ்சினேம்;\r\nஅஞ்சினபடியே, ஏழாம் நாள் வந்தது ஆகலின், இன்று,\r\nவலிமையுடைய யானை கையை நிலத்தே இட்டுத் துஞ்சவும்,\r\nதிண்ணிய வாரால் பிணிக்கப்பட்ட முரசம் கண் கிழிந்து உருளவும்,\r\nஉலகிற்குக் காவலாகிய வெண்கொற்றக் குடை கால் துணித்து உலரவும்,\r\nகாற்றுப் போலும் இயலை உடைய மனம் செருக்கிய குதிரைகள் கதி இன்றிக் கிடக்கவும்,\r\nஇப்படிக் கிடக்கத்,\r\nதேவர் உலகத்தை அடைந்தான்; ஆகையாலே,\r\nஒள்ளிய வளையையுடைய மகளிர்க்கு மேவப்பட்ட துணையாகித், தனக்குத் துணையாகிய மகளிரையும் மறந்தான் கொல்லோ?\r\nபகைவரைப் பிணித்துக்கொள்ளும் வலிமையும், நச்சினோர்க்கு அளந்து கொடுத்தல் அறியாத வண்மையும் உடைய நீலமலை போலும் மாயோன்."
  },
  {
    "story_id": 230,
    "story_category": "purananooru",
    "story_title": "230. நீ இழந்தனையே கூற்றம்!",
    "url": "https://www.tamilsurangam.in/literatures/ettuthogai/purananooru/purananooru_230.html",
    "information": "பாடியவர்: அரிசில் கிழார்.\n\nபாடப்பட்டோன்: அதியமான் தகடூர் பொருது வீழ்ந்த எழினி.\n\nதிணை: பொதுவியல். துறை: கையுறுநிலை.",
    "poem": "கன்று அமர் ஆயம் கானத்து அல்கவும்,\n\nவெங்கால் வம்பலர் வேண்டுபுலத்து உறையவும்,\n\nகளம்மலி குப்பை காப்பில வைகவும்,\n\nவிலங்குபகைகடிந்த கலங்காச் செங்கோல்,\n\nவையகம் புகழ்ந்த வயங்குவினை ஒள்வாள்,\nபொய்யா எழினி பொருதுகளம் சேர-\n\nஈன்றோர் நீத்த குழவி போலத்,\n\nதன்அமர் சுற்றம் தலைத்தலை இனையக்,\n\nகடும்பசி கலக்கிய இடும்பைகூர் நெஞ்சமொடு\n\nநோய் உழந்து வைகிய உலகிலும், மிக நனி\nநீ இழந் தனையே, அறனில் கூற்றம்!\n\nவாழ்தலின் வரூஉம் வயல்வளன் அறியான்,\n\nவீழ்குடி உழவன் உண்ணாய் ஆயின்,\n\nநேரார் பல்லுயிர் பருகி,\n\nஆர்குவை மன்னோ, அவன் அமர்அடு களத்தே.",
    "meaning": "செங்கோல் ஆட்சியிலும், வாட்போரிலும் பொய்மை சேராமல் செயலாற்றிய எழினி தகடூர்ப் போரில் களத்திலேயே மாண்டான்.\r\nஇவனது ஆட்சியில் ஆடுமாடுகள் தம் கன்றுகளுடன் மேயும் காட்டிலேயே தங்கும்படியாகவும்,\r\nவெளியிடங்களுக்குச் செல்லும் புதியவர்கள் விரும்பிய இடங்களில் தங்கும்படியாகவும்,\r\nகாட்டு விலங்குகளின் பகைமையைப் போக்கிக் காவல் காத்துச் எங்கோல் ஆட்சி புரிந்தவன் இந்த எழினி.\r\nஇந்தக் காவலுக்காக இவன் பயன்படுத்திய வாளாண்மையை உலகமே புகழ்ந்தது.\r\nஇவன் மாண்டதனால்\r\nஇவனது சுற்றத்தார் தாயை இழந்த பச்சைக்குழந்தை போல ஆங்காங்கே வருந்தினர்.\r\nபசியால் வாடும் உடல் போல உலகமே துன்ப நெஞ்சத்தோடு கலங்கியது.\r\nஅறம் இல்லாத ஏ, கூற்றமே!\r\nஇந்த உலகைக் காட்டிலும் நீ பெரிதும் வருந்துகிறாய்.\r\nவிதைத்துண்டு வாழும் வளத்தை அறியாத உழவன் தான் வீழும் காலத்தில் தன்னிடமுள்ள விதையை உணவாக்கிக்கொண்டது போல இவன் உயிரை நீ உணவாக்கிக்கொண்டுவிட்டாய். இவ்வாறு இவனை உணவாக்கிக்கொள்ளாவிட்டால் இவன் போரிடும் களத்தில் பல உயிர்களை வயிறார நீ பருகலாம் அன்றோ?"
  },
  {
    "story_id": 231,
    "story_category": "purananooru",
    "story_title": "231. புகழ் மாயலவே!",
    "url": "https://www.tamilsurangam.in/literatures/ettuthogai/purananooru/purananooru_231.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பொதுவியல். துறை: கையறுநிலை.",
    "poem": "எரிபுனக் குறவன் குறையல் அன்ன\n\nகரிபுற விறகின் ஈம ஒள்அழல்,\n\nகுருகினும் குறுகுக; குறுகாது சென்று,\n\nவிசும்பஉற நீளினும் நீள்க: பசுங்கதிர்\n\nதிங்கள் அன்ன வெண்குடை\nஒண்ஞாயிறு அன்னோன் புகழ் மாயலவே!",
    "meaning": "அதியமான் இறந்தான். ஔவையார் அவன் புகழைப் பாடுகிறார்.\r\nமலைவாழ் குறவன் எறிபுன நிலத்துக்காக வெட்டி எரித்த கட்டைகள் (குறையல்) போன்ற கரிந்துபோன விறகில் இட்டு இவன் உடலை எரித்தாலும் எரியுங்கள். வெறுமனே காட்டில் போட்டு வானத்துக்கு இறையாக்கினும் ஆக்குங்கள். வெண்கொற்றக் குடையின் கீழ் இருந்துகொண்டு திங்கள் போல் மக்களக்கு நிழல் தந்த இவனது ஞாயிறு போன்ற புகழ் மறையவே மறையாது."
  },
  {
    "story_id": 232,
    "story_category": "purananooru",
    "story_title": "232. கொள்வன் கொல்லோ!",
    "url": "https://www.tamilsurangam.in/literatures/ettuthogai/purananooru/purananooru_232.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பொதுவியல். துறை: கையறுநிலை. திணை : தும்பை. \nதுறை:பாண்பாட்டும் ஆம்.",
    "poem": "இல்லா கியரோ, காலை மாலை!\n\nஅல்லா கியர், யான் வாழும் நாளே!\n\nநடுகல் பீலி சூட்டி, நார்அரி\n\nசிறுகலத்து உகுப்பவும் கொள்வன் கொல்லொ-\n\nகோடு உயர் பிறங்குமலை கெழீஇய\nநாடு உடன் கொடுப்புவும் கொள்ளா தோனே?",
    "meaning": "அதியமானின் நடுகல்லைப் பார்த்து ஔவையார் பாடுகிறார்.\r\nகாலை மாலை என்னும் இரண்டு வேளைகளும் இனி எனக்கு இல்லாது ஒழியட்டும். என் வாழ்நாள் முழுவதும் இருண்டுபோகட்டும். ஊரார் இவன் நடுகல்லுக்கு மயில்பீலி சாத்தி அழகுபடுத்துகின்றனர். கள்ளை ஊற்றிப் படையல் செய்கின்றனர். இவற்றை இவன் பெற்றுக்கொள்வானா? அவன் வாழும் காலத்தில் நாட்டுமக்கள் தான் வாழும் நாட்டையே அவனுக்குக் கொடுத்தனர். அப்போதே அதனை அவன் பெற்றுக்கொள்ள மறுத்துவிட்டான். (தான் ஆளும் நாட்டையே மக்களுக்கே திருப்பிக் கொடுத்துவிட்டான் – தன் நாட்டைத் தன்னுடையது எனக் கொள்ளவில்லை – மக்களுடையது என்று கருதினான்) இப்போது பீலி ஆடையையும், கள் உணவையும் பெற்றுக்கொள்வானா?"
  },
  {
    "story_id": 233,
    "story_category": "purananooru",
    "story_title": "233. பொய்யாய்ப் போக!",
    "url": "https://www.tamilsurangam.in/literatures/ettuthogai/purananooru/purananooru_233.html",
    "information": "பாடியவர்: வெள்ளெருக்கிலையார்.\n\nபாடப்பட்டோன்: வேள் எவ்வி.\n\nதிணை: பொதுவியல். துறை: கையறுநிலை.",
    "poem": "பொய்யா கியரோ! பொய்யா கியரோ!\n\nபாவடி யானை பரிசிலர்க்கு அருகாச்\n\nசீர்கெழு நோன்றாள் அகுதைகண் தோன்றிய\n\nபொன்புனை திகிரியின் பொய்யா கியரோ!\n\nஇரும்பாண் ஒக்கல் தலைவன், பெரும்பூண்,\nபோர்அடு தானை, எவ்வி மார்பின்\n\nஎகுஉறு விழுப்புண் பல என\n\nவைகறு விடியல், இயம்பிய குரலே.",
    "meaning": "எவ்வி என்னும் வேளிர்குடி அரசன் விழுப்புண் பட்டு மாண்டான். மாண்டான் என்னும் சொல் பொய்யாய் இருக்கக்கூடாதா என்பது புலவர் வெள்ளெருக்கிலையார் ஆதங்கம். இந்த ஆதங்கத்தைப் புலப்படுத்தும் பாடல் இது.\r\nஅகுதை என்பவன் கூடல் நகர அரசன். அவன் பரிசில் வேண்டுவோருகெல்லாம் யானைகளைப் பரிசாக வழங்கியவன். ஒருமுறை பகைவன் வீசிய சக்கரம் அவன் மார்பில் பாய்ந்தது எனப் பேசப்பட்டது. அந்தக் காயம் ஆறி அவன் பிழைத்துக்கொண்டான். அதுபோல எவ்வி மார்பில் பகைவர் வேல் விசிப் பட்ட விழுப்புண்ண்ணும் ஆறிப் பிழைத்துக்கொண்டான் என்னும் சேதி வரக்காடாதா? என்கிறார் புலவர்.\r\nவிழுப்புண் பட்டான் என்னும் என்னும் செய்தியே பொய்யாகிவிட வேண்டும்.\r\nஎவ்வி இரும்பாண் என்னும் பெரும்பாணர் குடும்பத்தின் தலைவன்.\r\nகாலில் பெரும்பூண் அணிந்திருப்பவன்.\r\nபோரில் வெற்றி கண்ட பெரும் படையினை உடையவன்."
  },
  {
    "story_id": 234,
    "story_category": "purananooru",
    "story_title": "234. உண்டனன் கொல்?",
    "url": "https://www.tamilsurangam.in/literatures/ettuthogai/purananooru/purananooru_234.html",
    "information": "பாடியவர்: வெள்ளெருக்கிலையார்.\n\nபாடப்பட்டோன்: வேள் எவ்வி.\n\nதிணை: பொதுவியல். துறை: கையறுநிலை.",
    "poem": "நோகோ யானே? தேய்கமா காலை!\n\nபிடி அடி அன்ன சிறுவழி மெழுகித்,\n\nதன்அமர் காதலி புன்மேல் வைத்த\n\nஇன்சிறு பிண்டம் யாங்குஉண் டனன்கொல்-\n\nஉலகுபுகத் திறந்த வாயில்\nபலரோடு உண்டல் மரீஇ யோனே?",
    "meaning": "நான் மனம் நோகிறேன். இந்தக் காலைநேரம் இனி வராமல் தேய்ந்துபோகட்டும். இவள் யானைக் காலடிப் பரப்பளவு தரையில் மெழுகி அதன்மேல் புல்லை வைத்து, அந்தப் புல்லின்மேல் சோற்றுக் கவளப் பிண்டத்தை வைத்து இறந்துபோன தன் கணவனுக்குப் படைக்கிறாள். இந்தச் சோற்றுப் பிண்டத்தை அவன் எங்கே உண்டான்? உலகமெல்லாம் புகுமாறு தன் கோட்டைக் கதவைத் திறந்துவைத்துப் பலரும் வந்த பின்னர் தேர்ந்து உண்ணும் பழக்கம் உடையவன் ஆயிற்றே!"
  },
  {
    "story_id": 235,
    "story_category": "purananooru",
    "story_title": "235. அருநிறத்து இயங்கிய வேல்!",
    "url": "https://www.tamilsurangam.in/literatures/ettuthogai/purananooru/purananooru_235.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பொதுவியல். துறை: கையறுநிலை.",
    "poem": "சிறியகட் பெறினே, எமக்கீயும்; மன்னே!\n\nபெரிய கட் பெறினே,\n\nயாம் பாடத், தான்மகிழ்ந்து உண்ணும்; மன்னே!\n\nசிறுசோற் றானும் நனிபல கலத்தன்; மன்னே!\n\nபெருஞ்சோற்றானும் நனிபல கலத்தன்; மன்னே!\nஎன்பொடு தடிபடு வழியெல்லாம் எமக்கீயும்; மன்னே!\n\nஅம்பொடு வேல்நுழை வழியெல்லாம் தான்நிற்கும் மன்னே!\n\nநரந்தம் நாறும் தன் கையால்,\n\nபுலவு நாறும் என்தலை தைவரும்! மன்னே\n\nஅருந்தலை இரும்பாணர் அகன்மண்டைத் துளையுரீஇ,\nஇரப்போர் புன்கண் பாவை சோர,\n\nஅஞ்சொல் நுண்தேர்ச்சிப் புலவர் நாவில்\n\nசென்றுவீழ்ந் தன்று, அவன்\n\nஅருநிறத்து இயங்கிய வேலே!\n\nஆசாகு எந்தை யாண்டுஉளன் கொல்லோ?\nஇனிப், பாடுநரும் இல்லை; படுநர்க்குஒன்று ஈகுநரும் இல்லை;\n\nபனித்துறைப் பகன்றை நறைக் கொள் மாமலர்\n\nசூடாது வைகியாங்குப், பிறர்க்கு ஒன்று\n\nஈயாது வீயும் உயிர்தவப் பலவே!",
    "meaning": "சிறிதளவு கள் கிடைக்குமானால் அதனை முழுமையாக எனக்கு உண்ணக் கொடுத்துவிடுவான். அது தீர்ந்துபோன பின்னர் பெருமளவு கள் கிடைக்குமாயின் வேண்டிய அளவு எனக்குக் கொடுத்து நான் உண்டு பாடக் கேட்டுக்கொண்டே அவனும் பருகுவான்.\r\nஆனால்\r\nசிறிதளவே உணவு இருக்குமாயினும் அதனை அனைவருக்கும் பங்கிட்டுத் தந்து தானும் உடனிருந்து உண்பான். பெருஞ்சோறு வழங்கினும் நன்றாகப் பலரும் உண்ணுமாறு வழங்குவான்.\r\nஆனால்\r\nஎலும்பும் தசையுமாகிய உணவு கிடைக்கும்போது எனக்குக் கொடுத்துவிடுவான். அம்பும் வேலும் பாயும் இடங்களிலெல்லாம் அவன் என்னை ஒதுக்கிவிட்டு முன்சென்று நிற்பான்.\r\nநரந்தம்பூ நாறும் தன் கையால் புலால்நாற்றம் அடிக்கும் என் தலையைக் கோதித் தடவுவான்.\r\nஅவன் நெஞ்சில் வேல் பாய்ந்தது. உண்மையில் அது அவன் நெஞ்சில் பாயவில்லை. அரிய இசைத்திறம் கொண்ட பாணர் உண்ணும் மண்டை என்னும் உண்கலத்தைத் துளைத்துக்கொண்டு, இரந்துண்டு வாழ்பவர் அனைவருடைய கையையும் துளைத்துக்கொண்டு, பிறரைக் காப்பாற்றிப் புரக்கும் பொருமக்கள் எல்லாருடைய கண்களின் பாவை மழுங்க (அழுதழுது பார்வை மங்க), அரிய சொற்களில் தேர்ச்சி பெற்றுப் பாடும் புலவர்களின் நாவில் சென்று பாய்ந்துள்ளது. இப்படிப்பட்ட ஆசாக (துணைவனாக) இருந்த எந்தை (என் தலைவன்) இப்போது எங்கே இருக்கிறானோ?\r\nஆதலால்,\r\nஇனிப்,\r\nபாடுபவர்களும் இல்லை. பாடுபவர்களுக்கு ஏதாவது ஒன்றையேனும் தருபவர்களும் இல்லை. பனிக்காலத்தில் பூக்கும் பகன்றைப் பூ யாரும் சூடாமல் தரையில் பிடப்பது போல, கொடுப்பவர் யாருமின்றிச் சாகும் உயிர் மிகப் பலவாக இருக்கும்."
  },
  {
    "story_id": 236,
    "story_category": "purananooru",
    "story_title": "236. கலந்த கேண்மைக்கு ஒவ்வாய்!",
    "url": "https://www.tamilsurangam.in/literatures/ettuthogai/purananooru/purananooru_236.html",
    "information": "பாடியவர்: கபிலர்\n\nதிணை: பொதுவியல் துறை: கையறுநிலை\n\nகுறிப்பு: வேள்பாரி துஞ்சியபின், அவன் மகளிரைப் பார்ப்பார்ப்படுத்து \nவடக்கிருந்தபோது, பாடியது.",
    "poem": "கலைஉணக் கிழிந்த, முழவுமருள் பெரும்பழம்\n\nசிலைகெழு குறவர்க்கு அல்குமிசைவு ஆகும்\n\nமலை கெழு நாட! மா வண் பாரி\n\nகலந்த கேண்மைக்கு ஒவ்வாய், நீ; எற்\n\nபுலந்தனை யாகுவை- புரந்த யாண்டே\nபெருந்தகு சிறப்பின் நட்பிற்கு ஒல்லாது\n\nஒருங்குவரல் விடாஅது ஒழிக எனக்கூறி,\n\nஇனையை ஆதலின் நினக்கு மற்றுயான்\n\nமேயினேன் அன்மை யானே; ஆயினும்,\n\nஇம்மை போலக் காட்டி, உம்மை\nஇடையில் காட்சி நின்னோடு\n\nஉடன்உறைவு ஆக்குக, உயர்ந்த பாலே!",
    "meaning": "பெருங் கொடையாளியாக விளங்கும் பாரியே! உன் நாட்டில் ஆண்குரங்கு கிழித்துத் தின்ற பலாப்பழத்தின் மிச்சம் மலை (சிலை) வாழ் குறவர் மக்களுக்கு உணவாக இருக்கும். (உன் நாட்டில் குரங்கும் கொடை வழங்கும்)\r\nநாம் கலந்த நட்போடு பழகினோம். ஆனால் அந்த நட்புக்கு நீ உரியவன் இல்லை. ஏன் தெரியுமா? என்மீது பிணக்குக் கொண்டு என்னை விட்டுவிட்டுப் போய்விட்டாய். உன் பெருந்தகு நட்பினால் என்னைக் காப்பாற்றினாயே அந்த நட்பிற்கு என்னை விட்டுவிட்டுச் சென்றது தகாது அல்லவா? உன்னுடன் சேர்ந்து வருகிறேன் என்றபோது ‘நீ இங்கேயே இரு (ஒழிக)’ என்று சொன்னவன் ஆயிற்றே. இப்படி நான் உனக்குப் பொருத்தம் இல்லாதவன் ஆகிவிட்டேனே. (உன் மகளிர்க்காக இவ்வாறு கூறினாய் போலும். இப்போது அந்தக் கடமையும் முடிந்துவிட்டது). இனி உன்னைப் பிரிந்திருக்க முடியாது. இடைவிடாமல் உன்னைச் சேர்ந்தே இருக்கவேண்டும். எல்லாவற்றினும் மேலாகிய பால் (விதி) உன்னோடு என்னை வாழவைப்பதாக இருக்கட்டும்."
  },
  {
    "story_id": 237,
    "story_category": "purananooru",
    "story_title": "237. சோற்றுப் பானையிலே தீ!",
    "url": "https://www.tamilsurangam.in/literatures/ettuthogai/purananooru/purananooru_237.html",
    "information": "பாடியவர்: பெருஞ்சித்திரனார்.\n\nபாடப்பட்டோன்: இளவெளிமான்.\n\nதிணை: பொதுவியல். துறை: கையறுநிலை.\n\n(வெளிமானிடம் சென்றனர் புலவர். அவன் துஞ்ச, இளவெளிமான் சிறிது \nகொடுக்கின்றான். அதனைக் கொள்ளாது வெளிமான் துஞ்சியதற்கு இரங்கிப்\n\nபாடிய செய்யுள் இது.)",
    "poem": "நீடுவாழ்க! என்று, யான் நெடுங்கடை குறுகிப்,\n\nபாடி நின்ற பசிநாட் கண்ணே,\n\nகோடைக் காலத்துக் கொழுநிழல் ஆகிப்,\n\nபொய்த்தல் அறியா உரவோன் செவிமுதல்\n\nவித்திய பனுவல் விளைந்தன்று நன்று என\nநச்சி இருந்த நசைபழுது ஆக,\n\nஅட்ட குழிசி அழற்பயந் தாஅங்கு,\n\nஅளியர் தாமே ஆர்க என்னா\n\nஅறன்இல் கூற்றம் திறனின்று துணிய,\n\nஊழின் உருப்ப எருக்கிய மகளிர்\nவாழைப் பூவின் வளைமுறி சிதற,\n\nமுதுவாய் ஒக்கல் பரிசிலர் இரங்கக்\n\nகள்ளி போகிய களரியம் பறந்தலை,\n\nவெள்வேல் விடலை சென்றுமாய்ந் தனனே;\n\nஆங்கு அது நோயின்று ஆக, ஓங்குவரைப்\nபுலிபார்த்து ஒற்றிய களிற்றுஇரை பிழைப்பின்,\n\nஎலிபார்த்து ஒற்றாது ஆகும்; மலி திரைக்\n\nகடல்மண்டு புனலின் இழுமெனச் சென்று,\n\nநனியுடைப் பரிசில் தருகம்,\n\nஎழுமதி, நெஞ்சே ! துணிபுமுந் துறுத்தே.",
    "meaning": "‘நீடு வாழ்க’ என்று பாடிக்கொண்டு அரண்மனை வாயிலில் நின்ற அந்த நாளானது நான் பசியாடு இருந்த நாள். அவன் கோடைகாலத்தில் கிடைத்த நல்ல நிழல்போல் அவன் இருந்தான்.\r\nஇப்போது\r\nஅதே போலப் பாடிக்கொண்டு நின்றேன். பொய்க்காமல் வழங்கும் நெஞ்சுரம் பெற்றவன் காதுகளில் விதைத்த நூல் இப்போது விளைச்சலைத் தந்திருக்கிறது என்று நான் ஆவலோடு எதிர்நோக்கிக்கொண்டிருந்த வேளையில், என் ஆசை பழுதாகும்படி, சோறாக்கிய சட்டியானது சோற்றுக்குப் பதிலாக நெருப்புக்கட்டியைக் கொடுப்பது போல அரசன் மாண்டான்.\r\nஇவர் அறனெறியாளர், இரக்கம் கொள்ளத்தக்கவர் என்றெல்லாம் பார்க்காமல் உயிரை எடுத்துக்கொள்ளும் கூற்றுவன் கோடைநிழல் போன்ற அந்த வள்ளலின் உயிரைப் பிரித்து ஊழ் முறைமைப்படி கொண்டுசென்றது.\r\nஅவனுடைய மனைவிமார் நெஞ்சில் அடித்துக்கொண்டனர். அப்போது அவர்களின் கையில் இருந்த வளையல்கள் உடைந்து வாளைப்பூ உதிர்ந்து கிடப்பது போல சிதறிக் கிடந்தன.\r\nவெற்றி வேலை உடைய அந்த விடலை (வீரப் பெருமகன்) கள்ளியும் களரியும் மண்டிக்கிடக்கும் காட்டில் மாண்டுகிடந்தான்.\r\nபுலவர் சுற்றம் (முதுவாய் ஒக்கல்) வருந்திக்கொண்டிருந்தது.\r\nஇரங்கி வருந்தும் சுற்றம் துன்பம் நீங்குவதாகுக.\r\nஎன் நெஞ்சமே! கலங்காதே. துணிவுடன் எழுக.\r\nயானைக் களிற்றை வேட்டையாடப் பதுங்கிய புலியானது எலியை வேட்டையாடப் பதுங்குமா? இந்த உலகில் பலர் உள்ளனர். அவர்களிடம் நிறைந்த பரிசில் பெற்றுக்கொள்ளலாம். நெஞ்சே, எழுக."
  },
  {
    "story_id": 238,
    "story_category": "purananooru",
    "story_title": "238. தகுதியும் அதுவே!",
    "url": "https://www.tamilsurangam.in/literatures/ettuthogai/purananooru/purananooru_238.html",
    "information": "பாடியவர்: பெருஞ்சித்திரனார்.\n\nபாடப்பட்டோன்: இளவெளிமான்.\n\nதிணை: பொதுவியல். துறை: கையறுநிலை.\n\n(வெளிமான் துஞ்சியமைக்கு வருந்திக் கூறியது இது. கரைகாண வியலாத் \nதுயரத்தைக், 'கண்ணில் ஊமன் கடற் பட்டாங்கு' எனக் கூறுதலைக் கவனிக்க.)",
    "poem": "கவிசெந் தாழிக் குவிபுறத்து இருந்த\n\nசெவிசெஞ் சேவலும் பொகுவலும் வெருவா,\n\nவாய் வன் காக்கையும் கூகையும் கூடிப்\n\nபேஎய் ஆயமொடு பெட்டாங்கு வழங்கும்\n\nகாடுமுன் னினனே, கட்கா முறுநன்;\nதொடிகழி மகளிரின் தொல்கவின் வாடிப்,\n\nபாடுநர் கடும்பும் பையென் றனவே;\n\nதோடுகொள் முரசும் கிழிந்தன, கண்ணே;\n\nஆள்இல், வரைபோல் யானையும் மருப்புஇழந் தனவே;\n\nவெந்திறல் கூற்றம் பெரும்பேது உறுப்ப,\nஎந்தை ஆகுல அதற்படல் அறியேன்;\n\nஅந்தோ! அளியேன் வந்தனென்; மன்ற\n\nஎன்ஆ குவர்கொல், என் துன்னி யோரே?\n\nமாரி இரவின், மரங்கவிழ் பொழுதின்,\n\nஆரஞர் உற்ற நெஞ்சமொடு , ஓராங்குக்\nகண்இல் ஊமன் கடற்பட் டாங்கு,\n\nவரையளந்து அறியாத் திரையரு நீத்தத்து,\n\nஅவல மறுசுழி மறுகலின்,\n\nதவலே நன்றுமன் ; தகுதியும் அதுவே.",
    "meaning": "கள்ளை விரும்பும் காவலன் காட்டில் கிடக்கிறான். அவனை இடுவதற்காக வைக்கப்பட்டிருக்கும் தாழியின்மேல் செம்பருந்தும், பொகுவல் என்னும் பிணம்தின்னிக் கழுகும் அஞ்சாமல் காத்திருக்கின்றன. வாய் வலிமை கொண்ட காக்கை, கோட்டான், பேய்க்கூட்டம் முதலானவும் சுழன்றுகொண்டிருக்கின்றன.\r\nஅவனைப் பாடி வாழும் அரசுச் சுற்றமும் வளையலைக் கழற்றி எறிந்த அவனது மனைவிமார் போல வாடிக் கிடக்கின்றன (பையென்று கிடக்கின்றன). அவனது முரசத்தின் கண்ணுத்தோல் கிழிந்து கிடக்கிறது. அவனது பட்டத்து யானையும் தன் கொம்பு ஒடிந்து ஆள் நடமாட்டம் இல்லாத மலை போல பொலிவிழந்து நிற்கிறது. இவற்றையெல்லாம் பார்த்த எமனே பித்துப் பிடித்தவன் போலக் காணப்படுகிறான். இப்படி என் தலைவன் ஆகுல நிலை அடைவான் என்று நான் எதிர்பார்க்கவே இல்லை. என்னை நம்பி வாழும் எனக்கு நெருக்கமானவர் நிலைமை என்ன ஆகும்?\r\nமழை பெய்யும் இரவில் மரம் என்மேல் விழுவது போல என் நெஞ்சம் கலங்குகிறது. கண் தெரியாத ஊமையன் ஒருவன் கடலில் விழுந்து தவிப்பது போல துயர வெள்ளத்து அவலச் சுழியில் அகப்பட்டுக்கொண்டு தவிக்கிறேன். இனி இறந்துபடுவதே நன்று. நான் செய்யவேண்டிய தக்க செயலும் அதுவே ஆகும்."
  },
  {
    "story_id": 239,
    "story_category": "purananooru",
    "story_title": "239. இடுக, சுடுக, எதுவும் செய்க!",
    "url": "https://www.tamilsurangam.in/literatures/ettuthogai/purananooru/purananooru_239.html",
    "information": "பாடியவர்: பேரெயின் முறுவலார்.\n\nபாடப்பட்டோன்: நம்பி நெடுஞ்செழியன்.\n\nதிணை: பொதுவியல். துறை: கையறுநிலை.",
    "poem": "தொடி யுடைய தோள் மணந்தணன் ;\n\nகடி காவிற் பூச் சூடினன் ;\n\nதண் கமழுஞ் சாந்து நீவினன் ;\n\nசெற் றோரை வழி தபுத்தனன் ;\n\nநட் டோரை உயர்பு கூறினன் ;\nவலியரென, வழி மொழியலன் ;\n\nமெலியரென, மீக் கூறலன்;\n\nபிறரைத் தான் இரப் பறியலன் ;\n\nஇரந் தோர்க்கு மறுப் பறியலன் ;\n\nவேந்துடை அவையத்து ஓங்குபுகழ் தோற்றினன்;\nவருபடை எதிர் தாங்கினன் ;\n\nபெயர் படை புறங் கண்டனன் ;\n\nகடும் பரிய மாக் கடவினன் ;\n\nநெடுந் தெருவில் தேர் வழங்கினன் ;\n\nஓங்கு இயற் களிறு ஊர்ந்தனன்;\nதீஞ் செறி தசும்பு தொலைச்சினன்;\n\nபாண் உவப்பப் பசி தீர்த்தனன்;\n\nமயக்குடைய மொழி விடுத்தனன்; ஆங்குச்\n\nசெய்ப எல்லாம் செய்தனன் ஆகலின்-\n\nஇடுக ஒன்றோ ! சுடுக ஒன்றோ !\nபடுவழிப் படுக, இப் புகழ்வெய்யோன் தலையே!",
    "meaning": "கைப்புயத் தோளில் வளையல் அணிந்த இளைய மகளிரைத் தழுவினான்.\r\nபூங்காவில் பறித்த மலர்களை அணிந்துகொண்டான்.\r\nகுளுமையும் மணமும் மிக்க சந்தனத்தைப் பூசிக்கொண்டான்.\r\nஅவனோடு பகைமை கொண்டவர்களின் கால்வழியே இல்லாமல் செய்தான்.\r\nஅவனது நண்பர்கள் உயர்வு எய்தும்படிச் செய்தான்.\r\n‘இவர் வலிமை மிக்கவர்’ என்று அவன்களுக்குக் கீழ்ப்படியமாட்டான்.\r\n‘இவர்கள் மெலியவர்கள்’ என்று எண்ணித் தன்னை மேம்படுத்திக்கொள்ளமாட்டான்.\r\nபிறரிடம் தனக்கு அது வேண்டும் என்று கையேந்தமாட்டான்.\r\nதன்னிடம் இரப்பவர் எதைக் கேட்டாலும் மறுக்காமல் வழங்குவான்.\r\nவேந்தர் அவையில் தன் புகழை நிலைநாட்டிக்கொண்டவன்.\r\nஎதிர்த்து வரும் படையை முன்னே நின்று தாங்கிக்கொள்வான்.\r\nஇவனை எதிர்த்து நிற்க மாட்டாமல் திரும்பிச் செல்லும் படைகள் பலவற்றைக் கண்டவன்.\r\nவிரைந்து செல்லும் குதிரைமீது செல்வான்.\r\nதெருவில் தேரில் செல்வான்.\r\nஉயர்ந்த களிற்றின் மீதும் செல்வான்.\r\nஇனிக்கும் தேறலை உடைய மொந்தைகளைப் பலருக்கும் வழங்கினான்.\r\nபாணர்களின் பசியைப் போக்கினான்.\r\nமயக்கிப் பேசி ஏமாற்றும் பழக்கம் இல்லாதவன்."
  },
  {
    "story_id": 240,
    "story_category": "purananooru",
    "story_title": "240. பிறர் நாடுபடு செலவினர்!",
    "url": "https://www.tamilsurangam.in/literatures/ettuthogai/purananooru/purananooru_240.html",
    "information": "பாடியவர்: குட்டுவன் கீரனார்.\n\nபாடப்பட்டோன்: ஆய்.\n\nதிணை: பொதுவியல். துறை: கையறுநிலை.",
    "poem": "ஆடு நடைப் புரவியும், களிறும், தேரும்,\n\nவாடா யாணர் நாடும் ஊரும்,\n\nபாடுநர்க்கு அருகா ஆஅய் அண்டிரன்\n\nகோடுஏந்து அல்குல், குறுந்தொடி மகளிரொடு\n\nகாலன் என்னும் கண்ணிலி உய்ப்ப,\nமேலோர் உலகம் எய்தினன் எனாஅப்,\n\nபொத்த அறையுள் போழ்வாய்க் கூகை,\n\nசுட்டுக் குவி எனச் செத்தோர்ப் பயிரும்\n\nகள்ளியம் பறந்தலை ஒருசிறை அல்கி,\n\nஒள்ளெரி நைப்ப உடம்பு மாய்ந்தது;\nபுல்லென் கண்ணர் புரவலர்க் காணாது,\n\nகல்லென் சுற்றமொடு கையழிந்து, புலவர்\n\nவாடிய பசியர் ஆகிப், பிறர்\n\nநாடுபடு செலவினர் ஆயினர், இனியே.",
    "meaning": "பாடுபவர்களுக்கு ஆய் அண்டிரன் என்னும் அரசன் குதிரை, யானை, தேர், நாடு, ஊர் ஆகியவற்றை வழங்குபவன். அவன் மேல் உலகம் சென்றுவிட்டான். அவனது மனைவியரும் அவனுடன் சென்றுவிட்டனர். காலன் என்னும் கண்ணோட்டம் இல்லாதவன் தூக்கிச் சென்றதன் விளைவு இது. அதனால், அவன் உடம்பைச் ‘சுட்டுக்குவி’ என்று மரப்பொந்தில் இருக்கும் கூகை செத்தோருக்காகக் குரல் கொடுத்தது. அதன்படி அவன் உடம்பைச் சுட்டெரித்தனர். அதனால் புலவர்கள் தம்மைப் பாதுகாப்பவரைக் காணாமல் கலக்கமுற்றுத் தம் சுற்றத்தாரோடு பிறரது நாடுகளைத் தேடிச் செல்லலாயினர்."
  },
  {
    "story_id": 241,
    "story_category": "purananooru",
    "story_title": "241. விசும்பும் ஆர்த்தது!",
    "url": "https://www.tamilsurangam.in/literatures/ettuthogai/purananooru/purananooru_241.html",
    "information": "பாடியவர்: உறையூர் ஏணிச்சேரி முடமோசியார்.\n\nபாடப்பட்டோன்: ஆய்.\n\nதிணை: பொதுவியல். துறை: கையறுநிலை.",
    "poem": "திண்தேர் இரவலர்க்கு, ஈத்த, தண்தார்\n\nஅண்டிரன் வரூஉம் என்ன, ஒண்தொடி\n\nவச்சிரத் தடக்கை நெடியோன் கோயிலுள்,\n\nபோர்ப்புறு முரசும் கறங்க,\n\nஆர்ப்புஎழுந் தன்றால், விசும்பி னானே.",
    "meaning": "தன்னிடம் உதவி வேண்டிவந்த இரவலர்களுக்கெல்லாம் வலிமை மிக்க தேரிலேற்றி உதவிப் பொருள்களை வழங்கிய அண்டிரன் வருவான் என்று வச்சிரத் தடக்கை நெடியோன் (இந்திரன்) கோயிலுக்குள் அவனை வரவேற்கும் முரசு முழக்கம் வானத்தில் எழுகின்றது"
  },
  {
    "story_id": 242,
    "story_category": "purananooru",
    "story_title": "242. முல்லையும் பூத்தியோ?",
    "url": "https://www.tamilsurangam.in/literatures/ettuthogai/purananooru/purananooru_242.html",
    "information": "பாடியவர்: குடவாயிற் தீரத்தனார்.\n\nபாடப்பட்டோன்: ஒல்லையூர் கிழான் மகன் பெருஞ்சாத்தன்.\n\nதிணை: பொதுவியல். துறை: கையறுநிலை.\n\nகுறிப்பு: கடவாயில் நல்லாதனார் பாடியது என்பதும் பாடம்.",
    "poem": "இளையோர் சூடார் ; வளையோர் கொய்யார் ;\n\nநல்யாழ் மருப்பின் மெல்ல வாங்கிப்,\n\nபாணன் சூடான் ; பாடினி அணியாள் ;\n\nஆண்மை தோன்ற ஆடவர்க் கடந்த\n\nவல்வேற் சாத்தன் மாய்ந்த பின்றை\nமுல்லையும் பூத்தியோ, ஒல்லையூர் நாட்டே?",
    "meaning": "வள்ளல் சாத்தன் இறந்தான் என்று அந்த நாட்டில் யாருமே தலையில் சூடிக்கொள்ளவில்லையாம். இதனைப் புலவர் நயம்படக் கூறுகிறார்.\r\nஇளங்குழந்தைகள் சூடவில்லை. வளையல் அணிந்த மகளிர் சூடுவதற்காகப் பறிக்கவில்லை. பாணர் தம் வளைந்த யாழைத் தொரட்டாகப் பயன்படுத்திக் கீழே இழுத்துப் பரித்துத் தலையில் சூட்டிக்கொள்ளவில்லை. பாடினியும் அணிந்துகொள்ளவில்லை. அப்படி இருக்கும்போது, முல்லைப்பூவே! ஒல்லையூர் நாட்டில் எதற்காகப் பூக்கிறாய்?  \r\nஇப்பாடலால் தெரியவரும் அக்காலத் தமிழர் பண்பாடுகள்\r\nகணவன் இறந்தால் மனைவி தன் தலையில் பூ வைத்துக்கொள்ள மாட்டாள்.\r\nபாணர் முதலான சில ஆடவரும் பூவைச் சூடிக்கொள்வர்.\r\nஆண், பெண் குந்தைகள் பூச்சூடிக்கொள்ளுதல் வழக்கம்."
  },
  {
    "story_id": 243,
    "story_category": "purananooru",
    "story_title": "243. யாண்டு உண்டுகொல்?",
    "url": "https://www.tamilsurangam.in/literatures/ettuthogai/purananooru/purananooru_243.html",
    "information": "பாடியவர்: தொடித்தலை விழுத்தண்டினார்\n\nதிணை: பொதுவியல் துறை: கையறுநிலை",
    "poem": "இனிநினைந்து இரக்கம் ஆகின்று ; திணிமணல்\n\nசெய்வுறு பாவைக்கு கொய்பூத் தைஇத்,\n\nதண்கயம் ஆடும் மகளிரொடு கைபிணைந்து,\n\nதழுவுவழித் தழீஇத், தூங்குவழித் தூங்கி,\n\nமறைஎனல் அறியா மாயமில் ஆயமொடு\nஉயர்சினை மருதத் துறையுறத் தாழ்ந்து,\n\nநீர்நணிப் படிகோடு ஏறிச், சீர்மிகக்,\n\nகரையவர் மருளத், திரையகம் பிதிர,\n\nநெடுநீர்க் குட்டத்துத் துடுமெனப் பாய்ந்து,\n\nகுளித்துமணற் கொண்ட கல்லா இளமை\nஅளிதோ தானே! யாண்டுண்டு கொல்லோ-\n\nதொடித்தலை விழுத்தண்டு ஊன்றி, நடுக்குற்று,\n\nஇருமிடை மிடைந்த சிலசொல்\n\nபெருமூ தாளரோம் ஆகிய எமக்கே?",
    "meaning": "அப்போது இருக்கமான மணலில் பாவை செய்து அதற்குப் பூக்களைக் கோத்துவிட்டு விளையாடிய மகளிர் குளத்தில் நீராடும்போது அவர்களோடு கை கோத்துக்கொண்டும், தழுவிக்கொண்டும், ஒருவர்மீது ஒருவர் தொங்கிக்கொண்டும், ஒளிவு மறைவு இல்லாமல், கள்ளம்-கபடம் இல்லாமல் விளையாடியதும், மகளிரின் நன்மதிப்பைப் பெறுவதற்காக அத் துறையில் ஓங்கி உயர்ந்து வளர்ந்திருந்த மருதமரத்தில் நீரோரமாகச் சாய்ந்திருந்த கிளையில் ஏறி, கரையில் உள்ளவர் மருளும்படியும், நீரலை பெரிதாகிக் கரையில் பிதிரும்படியும், விரிவான, ஆழமான குட்டையில் ‘துடும்’ என்னும் ஓசை உண்டாகும்படி நீரில் பாய்ந்து, மூழ்கி, ஆழத்திலிருந்த மண்ணை எடுத்துக்கொண்டு மேலே வந்து, கள்ளம்-கபடம் இல்லாத (கல்லா) இளமையானது இப்போது எங்கே போய்விட்டது?\r\nஅந்தோ! அந்த இளமை இரங்கத் தக்கது.\r\nஇப்போது தலையில் வளையல்-பூண் கட்டிய தடியை ஊன்றிக்கொண்டு தலையும் உடலும் நடுங்க, தொடர்ந்து பேசமுடியாமல் இடையிடையே சிற்சில சொற்களைப் கொண்டு, பெருமூதாளராக (தொடுதொடு கிழவராக) இருக்கும் என்னிடம் அன்று இருந்த அந்த இளமை எங்கே இருக்கிறது?\r\nஇன்று என் இளமை செத்துவிட்டது.\r\nஒருநாள், நானும் …!"
  },
  {
    "story_id": 244,
    "story_category": "purananooru",
    "story_title": "244. கலைபடு துயரம் போலும்!",
    "url": "https://www.tamilsurangam.in/literatures/ettuthogai/purananooru/purananooru_244.html",
    "information": "(பாடினோர் பாடபபட்டடோர் \nயாவரெனத் தெரியாதவாறு இது அழிந்தது. பாடலும் சிதைந்தே கிடைத்துள்ளன).",
    "poem": "பாணர் சென்னியும் வண்டுசென்று ஊதா;\n\nவிறலியர் முன்கையும் தொடியிற் பொலியா;\n\nஇரவல் மாக்களும் .. .. .. .. .. .. .. .",
    "meaning": "கணவன் இறந்தால் மனைவி வளையலை உடைத்தல் தமிழர் வழக்கம் என்பது தெரிந்த செய்தி. வள்ளல் ஒருவன் இறந்தபோது ஆடிப் பிழைக்கும் பெண்கலைஞர்களாகிய விறலியர் கைகளிலும் வளையல் இல்லை என்னும் செய்தி புதுமையாக உள்ளது."
  },
  {
    "story_id": 245,
    "story_category": "purananooru",
    "story_title": "245. என்னிதன் பண்பே?",
    "url": "https://www.tamilsurangam.in/literatures/ettuthogai/purananooru/purananooru_245.html",
    "information": "பாடியவர்: சேரமான் கோட்டம்பலத்துத் \n\nதுஞ்சிய மாக்கோதை\n\nதிணை: பொதுவியல் துறை: கையறுநிலை",
    "poem": "யங்குப் பெரிது ஆயினும், நோய்அளவு எனைத்தே,\n\nஉயிர்செகுக் கல்லா மதுகைத்து அன்மையின்?\n\nகள்ளி போகிய களரியம் பறந்தலை\n\nவெள்ளிடைப் பொத்திய விளைவிறகு ஈமத்து,\n\nஒள்ளழற் பள்ளிப் பாயல் சேர்த்தி,\nஞாங்கர் மாய்ந்தனள், மடந்தை ;\n\nஇன்னும் வாழ்வல் ; என்இதன் பண்பே!",
    "meaning": "மனைவி இறந்தாள் என்று அழும் அரசன்.\r\nஅவள் இழப்பு எந்த அளவுப் பெரியதோ தெரியவில்லை. எனஇனும் நான் அடையும் துன்பம் மிகப் பெரிதாக உள்ளது. என் உயிரையும் உடன் மாய்த்துக்கொண்டிருக்க வேண்டும். அதற்கான வலிமை என்னிடத்தில் இல்லை. அதனால் என் துன்பம் மிகப் பெரிதாக உள்ளது.\r\nகள்ளி மண்டிய களரி நிலப் பரந்த வெளி. \r\nஅங்கு விளைந்த விறகடுக்கின்மேல் கிடத்திக் கொளுந்துவிட்டு எரியக்கூடிய ஈமத் தீயை மூட்டினேன். இப்படித்தான் என் மனைவியை மாய விட்டிருக்கிறேன். மாய விட்டுவிட்டு,\r\nஇன்னும் உயிரோடு வாழ்ந்துகொண்டிருக்கிறேன்.\r\nஇது என்ன? இழிதகைப் பண்பு."
  },
  {
    "story_id": 246,
    "story_category": "purananooru",
    "story_title": "246. பொய்கையும் தீயும் ஒன்றே!",
    "url": "https://www.tamilsurangam.in/literatures/ettuthogai/purananooru/purananooru_246.html",
    "information": "பாடியவர்: பூதப் பாண்டியன் தேவி \nபெருங்கோப்பெண்டு\n\nதிணை: பொதுவியல் துறை: ஆனந்தப் பையுள்",
    "poem": "பல்சான் றீரே ; பல்சான் றீரே\n\nசெல்கெனச் சொல்லாது, ஒழிகென விலக்கும்,\n\nபொல்லாச் சூழ்ச்சிப் பல்சான் றீரே;\n\nதுணிவரிக் கொடுங்காய் வாள்போழ்ந் தட்ட\n\nகாழ்போல் நல்விளர் நறுநெய் தீண்டாது,\nஅடைஇடைக் கிடந்த கைபிழி பிண்டம்\n\nவெள்என் சாந்தொடு புளிப்பெய்து அட்ட\n\nவேளை வெந்தை, வல்சி ஆகப்,\n\nபரற்பெய் பள்ளிப் பாயின்று வதியும்\n\nஉயவற் பெண்டிரேம் அல்லேம் மாதோ;\nபெருங்காட்டுப் பண்ணிய கருங்கோட்டு ஈமம்\n\nநுமக்குஅரிது ஆகுக தில்ல; எமக்குஎம்\n\nபெருந்தோள் கணவன் மாய்ந்தென அரும்புஅற\n\nவள்இதழ் அவிழ்ந்த தாமரை\n\nநள்இரும் பொய்கையும் தீயும் ஓரற்றே!",
    "meaning": "அரசன் பூதபாண்டியன் இறந்தான். அவன் மனைவி பெருங்கோப்பெண்டு இறந்த கணவனை எரிக்க மூட்டிய தீயில் தானும் விழுந்து சாகச்செல்லும்போது சான்றோர் தடுக்கின்றனர். அவர்களுக்கு அந்த அரசி சொல்கிறாள்.\r\nபல்லாற்றானும் பண்பில் மேம்பட்ட சான்றவர்களே! “போகாதே” என்று சொல்லி என் கணவனுடன் நான் செல்வதைச் சூழ்ந்துகொண்டு தடுக்கும் பொல்லாத சான்றோரே!\r\nஅரிந்த வெள்ளரிக்காய் விதை போல் தோன்றும் நெய் சேர்க்காமல், இலையில் கைப்பிடி அளவு அரிசியில்\r\nவெள்ளை-எள் சாந்தம் சேர்த்துப் புளி ஊற்றி வெந்த சோற்றை மட்டும் உண்டுகொண்டும், பரப்பிய பரல்-கற்களைப் பாயாக்கிப் படுத்துக்கொண்டும் வாழும் ‘உயவல் பெண்டிர்’ (உய்ய-வல்ல-பெண்டிர்) நான் இல்லை.\r\nஎல்லாருக்கும் இடம் கொடுக்கும் பெருங்காட்டில் என் பெருந்தோளில் இன்பம் தந்த கணவன் மாய்ந்து  எரியும் ஈமத் தீ உங்களுக்கு நெருங்குவதற்கு அரிதாக இருக்கட்டும். எனக்கு அது அரும்பே இல்லாமல் முழுதுமாக மலர்ந்திருக்கும் குளுமையான தாமரைப் பொய்கையும், ஈமத் தீயும் ஒன்றுதான்.\r\n(நான் ஈமத் தாமரையில் குளிக்கிறேன்)"
  },
  {
    "story_id": 247,
    "story_category": "purananooru",
    "story_title": "247. பேரஞர்க் கண்ணள்!",
    "url": "https://www.tamilsurangam.in/literatures/ettuthogai/purananooru/purananooru_247.html",
    "information": "பாடியவர்: மதுரைப் பேராலவாயர்\n\nதிணை: பொதுவியல் துறை: ஆனந்தப் பையுள்",
    "poem": "யானை தந்த முளிமர விறகின்\n\nகானவர் பொத்திய ஞெலிதீ விளக்கத்து;\n\nமடமான் பெருநிரை வைகுதுயில் எடுப்பி,\n\nமந்தி சீக்கும் அணங்குடை முன்றிலில்,\n\nநீர்வார் கூந்தல் இரும்புறம் தாழப்,\nபேரஞர்க் கண்ணள், பெருங்காடு நோக்கித்,\n\nதெருமரும் அம்ம தானே- தன் கொழுநன்\n\nமுழுவுகண் துயிலாக் கடியுடை வியனகர்ச்\n\nசிறுநனி தமியள் ஆயினும்,\n\nஇன்னுயிர் நடுங்குந்தன் இளமைபுறங் கொடுத்தே!",
    "meaning": "கணவனின் உடல் எரியும் தீயில் பாய்ந்து உயிரை விடத் துணிந்திருக்கும் பெருங்கோப்பெண்டின் நிலையை மதுரையில் வாழ்ந்த பேராலவாயார் என்னும் புலவர் பார்த்துவிட்டு இவ்வாறு பாடுகிறார்.\r\nயானை காய்ந்த விறகினைக் கொண்டுவந்து தந்தது. அந்த விறகில் கானவர் மூட்டிய தீப்பந்தம் விளக்காக எரிந்துகொண்டிருந்தது. அந்த வெளிச்சத்தில் மடமான் குடும்பம் நன்றாகத் தூங்கிக்கொண்டிருந்தது. அவள் தனியே வெளியில் வந்தாள். மந்திக் குரங்கு அவள் கோலத்தைப் பார்த்துக் குரல் கொடுத்தது. (மான் கூட்டம் ஓடிவிட்டது)\r\nஅவள் கூந்தலில் தீர் வடிந்துகொண்டிருந்தது. (இறந்த கணவனுக்காக ஏதோ சடங்கு செய்தபோது நனைந்த கூந்தல்) தலைவிரி கோலமாக இருந்ததால் கூந்தல் முன்னும் பின்னும் சரிந்திருந்தது. அவளது கண்களில் துன்பப் புயல் வீசிக்கொண்டிருந்தது. பெருங்காட்டை (சுடுகாட்டை) நோக்கிச் செல்ல அவளது கால்கள் சுழன்றுகொண்டிருந்தன. \r\nஅம்மா\r\nதன் கணவனுடைய முரசு முழங்கும் காப்பு மிக்க அரண்மனையில் பெரிதும் துன்பப்பட்டவளாக தனியே  இருந்தாலும், இளமையை ஒதுக்கித் தள்ளிவிட்டு அவளது உயிர் தானே போய்விடும் அளவுக்கு ஊசலாடிக்கொண்டிருக்கிறதே."
  },
  {
    "story_id": 248,
    "story_category": "purananooru",
    "story_title": "248. அளிய தாமே ஆம்பல்!",
    "url": "https://www.tamilsurangam.in/literatures/ettuthogai/purananooru/purananooru_248.html",
    "information": "பாடியவர்: ஒக்கூர் மாசாத்தனார்\n\nதிணை: பொதுவியல் துறை: தாபதநிலை",
    "poem": "அளிய தாமே சிறுவெள் ளாம்பல்!\n\nஇளையம் ஆகத் தழையா யினவே; இனியே,\n\nபெருவளக் கொழுநன் மாய்ந்தெனப், பொழுது மறுத்து,\n\nஇன்னா வைகல் உண்ணும்\n\nஅல்லிப் படுஉம் புல் ஆயினவே.",
    "meaning": "ஒரு நாளைக்கு ஒரு வேளை உணவு. அதுவும் பொழுது புலர்வதற்கு முன்னர் ஆம்பல் இலையில் உணவு. புல்லரிசி உணவு. ஆம்பல் இலையில் போட்டு உண்ணல். – இது அவள் மேற்கொண்டிருந்த கைம்மை நோன்பு.\r\nஆம்பல், அல்லி என்பன ஒன்றைக் குறிக்கும் இருவேறு சொற்கள்.\r\nஇவள் இளமையாக இருந்த காலத்தில் இந்த ஆம்பல் இலை இவளது காதலன் தொடுத்துத் தந்த தழையாடையாக இருந்தது. இப்போது, பெருவளம் படைத்திருந்த கொழுநன் (கணவன்) இறந்துவிட்டதால், வைகறைப் பொழுதில் பொழுது மறுத்துப் புல்லரிசிச் சோறு உண்ணும் கலமாக மாறிவிட்டது.\r\nஅந்தோ! மிகவும் இரங்கத் தக்கது."
  },
  {
    "story_id": 249,
    "story_category": "purananooru",
    "story_title": "249. சுளகிற் சீறிடம்!",
    "url": "https://www.tamilsurangam.in/literatures/ettuthogai/purananooru/purananooru_249.html",
    "information": "பாடியவர்: தும்பி சொகினனார்;தும்பிசேர் \nகீரனார் என்பதும் ஆம்.\n\nதிணை: பொதுவியல் துறை: தாபதநிலை\n\n(காஞ்சித் தினைத் துறைகளுள் ஒன்றான, 'தாமே யேங்கிய தாங்கரும் பையுள்' \nஎன்பதற்கு மேற்கோள் காட்டுவர் நச்சினார்க்கினியர் (தொல். புறத்.சூ. 24\n\nஉரை)).",
    "poem": "கதிர்மூக்கு ஆரல் கீழ்ச் சேற்று ஒளிப்பக்,\n\nகணைக்கோட்டு வாளை மீநீர்ப் பிறழ,\n\nஎரிப்பூம் பழனம் நெரித்துஉடன் வலைஞர்\n\nஅரிக்குரல் தடாரியின் யாமை மிளிரச்,\n\nபனைநுகும்பு அன்ன சினைமுதிர் வராலொடு,\nஉறழ்வேல் அன்ன ஒண்கயல் முகக்கும்,\n\nஅகல்நாட்டு அண்ணல் புகாவே, நெருநைப்\n\nபகல்இடம் கண்ணிப் பலரொடும் கூடி,\n\nஒருவழிப் பட்டன்று ; மன்னே! இன்றே\n\nஅடங்கிய கற்பின் ; ஆய்நுதல் மடந்தை,\nஉயர்நிலை உலகம் அவன்புக .. .. வரி\n\nநீறாடு சுளகின் சீறிடம் நீக்கி,\n\nஅழுதல் ஆனாக் கண்ணள்,\n\nமெழுகு, ஆப்பிகண் கலுழ்நீ ரானே.",
    "meaning": "கதிர் போலும் மூக்கினை உடைய ஆரல்மீன் சேற்றில் பிறழும்போது\r\nபருத்து வளைந்திருக்கும் வாளைமீன் நீரின்மேல் மிதந்து வரும்போது\r\nபூத்திருக்கும் பழமையான வயலில் நெரித்துப் பிடித்து\r\nஅத்துடன்\r\nஅரி ஓசை செய்யும் தடாரி போல் இருக்கும் ஆமை வெளிப்படுகையில்\r\nபனை நுங்கு போல் நிறம் கொண்ட சினை முதிர்ந்திருக்கும் வரால் ஊடோடுகையில்\r\nவேல் போல் புறழும் கயல் மீனைப் பிடித்து, அனைத்தையும் பிடித்து. வலைஞர் வழங்கத்,\r\nதன் அண்ணலோடு (தலைவனோடு) பலரும் கூடிப் பகல்பொழுதெல்லாம் உண்டபோது தானும் கூடி உண்டாள்.\r\nஇன்று,\r\nகணவன் வாழும் காலத்தில் துலங்கிக் கிடந்த கற்பு அவன் மாண்டுபோன பின்னர் தன்னுள் அடங்கிக் கிடப்ப, ஆராயும் அழகு கொண்ட நெற்றியை உடைய மடந்தைப் பருவத்து அந்தப் பெண் நெற்றியில் வரிவரியாத் தெரியும் திருநீறு பூசியவளாய் தரையில் முறம் அளவு பரப்பளவை சாணத்தால் (ஆப்பி) மெழுகினாள். அவள் அழும் கண்ணீரும் மெழுகும் சாணத்தில் விழுந்து தரையை மெழுகிக்கொண்டிருந்தது. \r\n(மெழுகிய அந்தத் தரையில் இட்டுத்தான் இன்று உணவு உண்ணப்போகிறாள்)."
  },
  {
    "story_id": 250,
    "story_category": "purananooru",
    "story_title": "250. மனையும் மனைவியும்!",
    "url": "https://www.tamilsurangam.in/literatures/ettuthogai/purananooru/purananooru_250.html",
    "information": "பாடியவர்: தாயங் கண்ணியார்\n\nதிணை: பொதுவியல் துறை: தாபதநிலை",
    "poem": "குய்குரல் மலிந்த கொழுந்துவை அடிசில்\n\nஇரவலர்த் தடுத்த வாயிற், புரவலர்\n\nகண்ணீர்த் தடுத்த தண்ணறும் பந்தர்க்,\n\nகூந்தல் கொய்து, குறுந்தொடு நீக்கி,\n\nஅல்லி உணவின் மனைவியொடு, இனியே\nபுல்என் றனையால்-வளங்கெழு திருநகர்!\n\nவான் சோறு கொண்டு தீம்பால் வேண்டும்\n\nமுனித்தலைப் புதல்வர் தந்தை\n\nதனித்தலைப் பெருங்காடு முன்னிய பின்னே.",
    "meaning": "கண்ணீரோடு வந்தவர்கெல்லாம் தாளித்த துவையலோடு உணவு படைத்து அவர்களின் கண்ணீரைத் துடைத்த புரவலன் ஒருவன் இருந்துகொண்டிருந்த பந்தலைக் கொண்டிருந்தது.\r\nஅந்தப் புரவலனின் தலை, தனித்தலை, சிறப்பால் தனிமை பெற்று விளங்கிய தலை, இன்று பெருங்காடு சென்றுவிட்டது. அதனால்,\r\nஅந்த வளங்கெழு திருநகர் இன்று\r\nஅந்தப் பந்தலில்\r\nஅவனது புதல்வன், முனித்தலைப் புதல்வன், (தந்தை இல்லாமையால் தந்தை வரவேண்டும் என்று) அடம் பிடிக்கும் புதல்வன், முனிவு கொண்டிருக்கும் புதல்வன், வான்சோறாகிய தண்ணீரைப் பருகிவிட்டு, தாயிடம் தீம்பால் வேண்டுமென்று அழுகிறான்.\r\nதாயோ தன் கூந்தல் கொய்யப்பட்ட நிலையில் அல்லி இலையில் போட்டு சிறதளவு உணவை உண்டுகொண்டிருக்கிறாள்.\r\n(அந்த முனித்தலைப் புதல்வனுக்குத் தாய்ப்பால் ஊறுமா?)"
  },
  {
    "story_id": 251,
    "story_category": "purananooru",
    "story_title": "251. அவனும் இவனும்! ",
    "url": "https://www.tamilsurangam.in/literatures/ettuthogai/purananooru/purananooru_251.html",
    "information": "பாடியவர்: மாற்பித்தியார்\n\nதிணை: வாகை துறை: தாபத வாகை",
    "poem": "ஓவத் தன்ன இடனுடை வரைப்பிற்,\n\nபாவை அன்ன குறுந்தொடி மகளிர்\n\nஇழைநிலை நெகிழ்ந்த மள்ளற் கண்டிக்கும்-\n\nகழைக்கண் நெடுவரை அருவியாடிக்,\n\nகான யானை தந்த விறகின்\nகடுந்தெறல் செந்தீ வேட்டுப்,\n\nபுறம்தாழ் புரிசடை புலர்த்து வோனே!",
    "meaning": "ஓவியம் போல அழகான அகன்ற இல்லம். \r\nஅங்குக் கொல்லிப்பாவை போன்று அழகான மகளிர் இவனைப் பெறமுடியவில்லையே என்று ஏங்கி வருந்திக்கொண்டு தங்களுடைய அணிகலன்கள்கூடக் கழல்வது தெரியாமல் நின்றுகொண்டிருந்தனர்.\r\nஅவனேதான் இவன்.\r\nஇன்று, இங்கு, மூங்கில் காட்டில் பாயும் அருவியில் குளித்துவிட்டு, யானைகள் இவனுக்குப் கொண்டுவந்து தந்த விறகில் தீ மூட்டி, திரிபட்டுக் கிடக்கும் தன் சடையை (சடாமுடியை)க் காயவைத்துக்கொண்டிருக்கிறான்.\r\nதீ மூட்டி வழிபடுவதைப் புலவர் இவ்வாறு குறிப்பிடுகிறார்."
  },
  {
    "story_id": 252,
    "story_category": "purananooru",
    "story_title": "252. அவனே இவன்!",
    "url": "https://www.tamilsurangam.in/literatures/ettuthogai/purananooru/purananooru_252.html",
    "information": "பாடியவர்: மாற்பித்தியார்\n\nதிணை: வாகை துறை: தாபத வாகை",
    "poem": "கறங்குவெள் அருவி ஏற்றலின், நிறம் பெயர்ந்து,\n\nதில்லை அன்ன புல்லென் சடையோடு,\n\nஅள்இலைத் தாளி கொய்யு மோனே\n\nஇல்வழங்கு மடமயில் பிணிக்கும்\n\nசொல்வலை வேட்டுவன் ஆயினன், முன்னே.",
    "meaning": "ஒலித்துக்கொண்டு வீழும் வெள்ளைநிற அருவிநீர் தலையில் தங்கி ஈரம் புலராமல் இருப்பதால் நிறம் மாறித் தில்லைக்காய் போன்ற சடையுடன் காணப்படும் இவன் இன்று செறிந்த இலையினை உடைய தாளி இலையைப் பறித்துகொண்டிருக்கிறான். \r\n(இந்த இலைகளைப் போட்டு வழிபடான் போலும்)\r\nஇவன் முன்னொரு நாளில் தன் இல்லத்தில் இருந்துகொண்டு சொல் என்னும் வலையை வீசி இல்லத்தில் நடமாடும் பெண்மயிலைப் பிடித்தவன் ஆயிற்றே!"
  },
  {
    "story_id": 253,
    "story_category": "purananooru",
    "story_title": "253. கூறு நின் உரையே!",
    "url": "https://www.tamilsurangam.in/literatures/ettuthogai/purananooru/purananooru_253.html",
    "information": "பாடியவர்: குளம்பாதாயனார்\n\nதிணை: பொதுவியல் துறை: முதுபாலை",
    "poem": "என்திறத்து அவலம் கொள்ளல், இனியே;\n\nவல்வார் கண்ணி இளையர் திளைப்ப,\n\nநாகாஅல் என வந்த மாறே, எழாநெல்\n\nபைங்கழை பொதிகளைந்து அன்ன விளர்ப்பின்,\n\nவளைஇல், வறுங்கை ஓச்சிக்,\nகிளையுள்ஒய்வலோ? கூறுநின் உரையே!",
    "meaning": "இதனை முதுபாலை என்று குறிப்பிட்டுள்ளனர். காம்பார்க் கடத்திடைக் கணவனை இழந்த, பூங்கொடி அரிவை புலம்பு உரைத்தன்று – என்று புறப்பொருள் வெண்பாமாலை 254 குறிப்பிடுகிறது.\r\n“நான் இறந்துவிட்டேன் என்று எனக்காக அவலம் கொள்ளாதே. இனி, நிறைந்த அழகிய பூச்சூடிய இளைய தோழிமார் திளைத்து மகிழும்படி நகைமுகத்துடன் விளையாடுக” – என்று உன் வாயிலிருந்து சொற்கள் வருகின்றனவே – (இது சரியன்று)\r\nமூங்கிலில் மூங்கில்நெல் விளையும். நெல் விளையாத மூங்கில் போன்றது என் கை. அதிலும் அந்த மூங்கிலானது தோல் உரிந்து வெள்ளை நிறத்துடன் (விளர்ப்பு) காணப்படுவது போல என் கை ஆகும். வளையல் இல்லாத வறுங்கை ஆகும்."
  },
  {
    "story_id": 254,
    "story_category": "purananooru",
    "story_title": "254. ஆனாது புகழும் அன்னை!",
    "url": "https://www.tamilsurangam.in/literatures/ettuthogai/purananooru/purananooru_254.html",
    "information": "பாடியவர்: கயமனார்\n\nதிணை: பொதுவியல் துறை: முதுபாலை",
    "poem": "இளையரும் முதியரும் வேறுபுலம் படர,\n\nஎதிர்ப்ப எழாஅய், மார்பமண் புல்ல,\n\nஇடைச்சுரத்து இறுத்த, மள்ள ! விளர்த்த\n\nவளையில் வறுங்கை ஓச்சிக் கிளையுள்,\n\nஇன்னன் ஆயினன், இளையோன் என்று,\nநின்னுரை செல்லும் ஆயின், மற்று\n\nமுன்ஊர்ப் பழுனிய கோளி ஆலத்துப்,\n\nபுள்ளார் யாணர்த் தற்றே என் மகன்\n\nவளனும் செம்மலும் எமக்கு என , நாளும்\n\nஆனாது புகழும் அன்னை\nயாங்குஆ குவள்கொல் ? அளியள் தானே!",
    "meaning": "காதலனுடன் காதலி, செல்கிறாள். வழிக்காட்டில் தாக்க வந்த காட்டுவிலங்கைத் தாக்கிக் காதலன் விழுந்துகிடக்கிறான். காதலி கலங்குவதைப் பார்த்த வழிப்போக்கர் ஒருவர் இதனைச் சொல்வதாக இந்தப் பாடல் அமைந்துள்ளது.\r\n   \r\nஇளையவர்களும் முதியவர்களும் வேறு வேறு ஊர்களுக்குச் சென்றுகொண்டிருக்கின்றனர். உன்னை எழுப்பினால் நீ எழவில்லை. உன் மார்பு மண்ணைத் தழுவிக்கொண்டு கிடக்கிறது. இப்படிப் பாதி வழியில் கிடக்கும் மள்ளனே! (உடல்திணவு மிக்கவனே) வளையல் இல்லாமல் விளர்த்துப்போன கையினை உடையவளாக இவள் ஆக, இவன் இன்ன நிலை எய்தினான் என்னும் செய்தி உன் தாய் அறிந்தால் என்ன ஆவாளோ? அந்தோ! இரங்கத் தக்கவள்!\r\nஉன் ஊருக்கு முன்னர் ஆலமரம். அது கோளி ஆலம். எல்லா உயிரினங்களும் பயன்கொள்ளும் ஆலமரம். பழுத்திருக்கும் ஆலமரம். அதில் பறவைகள் ஒலிப்பது போல எனக்கும் பிறருக்கும் பயன் தரும் பாங்கினை உடைய என் மகன் – என்று நாள்தோறும் புகழ்ந்துகொண்டிருக்கும் அன்னை – என்ன ஆவாளோ?\r\n255\r\nகாதலன் பின்னே காதலி செல்கிறாள். காட்டுவழி அது. புலி தாக்க வருகிறது. எதிர்த்துப் போராடினான். புலியால் தாக்கப்பட்டு விழுந்து கிடக்கிறான். இவன் தாக்குதலுக்கு இரையான புலி ஒருபுறம் கிடக்கிறது. காதலி காதலனைக் கட்டி அணைத்து வாரி எடுக்கிறாள். அவன் வலி பொறுக்க முடியாமல் ‘ஐயோ’ என்கிறான்.\r\n   \r\nஇந்தப் பின்னணியில் அவள் சொல்வதாகப் பாடல் அமைந்துள்ளது.\r\nநீ ‘ஐயோ’ எனின் நான் மீண்டும் புலி வருகிறதோ என்று அஞ்சுகிறேன். உன்னை அணைத்து அழைத்துக்கொண்டு செல்லலாம் என்றால் அணைத்த மார்பிலிருந்து என்னை எடுக்க முடியவில்லை. நீ இப்படிச் சாயும்படி எமன் (புலி வடிவில் வந்த எமன்) உன்னைத் தாக்கியிருக்கிறான். உன்னை இப்படித் தாக்கிய கூற்றுவன் என்னைப்போலத் துன்புறட்டும். வளையலணிந்த என் கையைப் பற்றிக்கொண்டு நட. சிறிது நிழலுக்குச் செல்லலா"
  },
  {
    "story_id": 255,
    "story_category": "purananooru",
    "story_title": "255. முன்கை பற்றி நடத்தி!",
    "url": "https://www.tamilsurangam.in/literatures/ettuthogai/purananooru/purananooru_255.html",
    "information": "பாடியவர்: வன்பரணர்\n\nதிணை: பொதுவியல் துறை: முதுபாலை",
    "poem": "ஐயோ! எனின் யான் புலி அஞ் சுவலே;\n\nஅணைத்தனன் கொளினே, அகன்மார்புஎடுக்கல்லேன்!\n\nஎன்போல் பெருவிதிர்ப்பு உறுக, நின்னை\n\nஇன்னாது உற்ற அறனில் கூற்றே!\n\nதிரைவளை முன்கை பற்றி-\nவரைநிழல் சேர்கம்- நடந்திசின் சிறிதே!",
    "meaning": "காதலன் பின்னே காதலி செல்கிறாள். காட்டுவழி அது. புலி தாக்க வருகிறது. எதிர்த்துப் போராடினான். புலியால் தாக்கப்பட்டு விழுந்து கிடக்கிறான். இவன் தாக்குதலுக்கு இரையான புலி ஒருபுறம் கிடக்கிறது. காதலி காதலனைக் கட்டி அணைத்து வாரி எடுக்கிறாள். அவன் வலி பொறுக்க முடியாமல் ‘ஐயோ’ என்கிறான்.\r\n   \r\nஇந்தப் பின்னணியில் அவள் சொல்வதாகப் பாடல் அமைந்துள்ளது.\r\nநீ ‘ஐயோ’ எனின் நான் மீண்டும் புலி வருகிறதோ என்று அஞ்சுகிறேன். உன்னை அணைத்து அழைத்துக்கொண்டு செல்லலாம் என்றால் அணைத்த மார்பிலிருந்து என்னை எடுக்க முடியவில்லை. நீ இப்படிச் சாயும்படி எமன் (புலி வடிவில் வந்த எமன்) உன்னைத் தாக்கியிருக்கிறான். உன்னை இப்படித் தாக்கிய கூற்றுவன் என்னைப்போலத் துன்புறட்டும். வளையலணிந்த என் கையைப் பற்றிக்கொண்டு நட. சிறிது நிழலுக்குச் செல்லலா"
  },
  {
    "story_id": 256,
    "story_category": "purananooru",
    "story_title": "256. அகலிதாக வனைமோ!",
    "url": "https://www.tamilsurangam.in/literatures/ettuthogai/purananooru/purananooru_256.html",
    "information": "பாடியவர்: பெயர் தெரிந்திலது\n\nதிணை: பொதுவியல் துறை: முதுபாலை",
    "poem": "கலம்செய் கோவே : கலம்செய் கோவே!\n\nஅச்சுடைச் சாகாட்டு ஆரம் பொருந்திய\n\nசிறுவெண் பல்லி போலத் தன்னொடு\n\nசுரம்பல வந்த எமக்கும் அருளி,\n\nவியன்மலர் அகன்பொழில் ஈமத் தாழி\nஅகலிது ஆக வனைமோ\n\nநனந்தலை மூதூர்க் கலம்செய் கோவே!",
    "meaning": "ஊருக்கெல்லாம் பிணம் புதைக்கும் தாழி செய்து தரும் கோமகனே,\r\nஎன் காதலனுக்குப் புதைதாழி செய்கிறாய்.\r\nபானை செய்யும் உன் சக்கரத்தில் ஒட்டிக்கொண்டுள்ள சிறிய வெண்ணிறப் பல்லி சக்கரம் சுழலுமிடமெல்லாம் செல்லுமல்லவா?\r\nஅதுபோல அன் காதலன் காட்டில் செல்லுமிடமெல்லாம் அவனோடு ஒட்டிக்கொண்டு நானும் சென்றேனே.\r\nஅவன் இறந்த பின்னர் அவனை இட்டுப் புதைக்கும் தாழியில் என்னையும் இடவேண்டும்.\r\nஇருவரையும் இடும் அளவுக்கு அகலமுள்ளதாக பிணத்தாழி செய்வாயாக."
  },
  {
    "story_id": 257,
    "story_category": "purananooru",
    "story_title": "257. செருப்பிடைச் சிறு பரல்!",
    "url": "https://www.tamilsurangam.in/literatures/ettuthogai/purananooru/purananooru_257.html",
    "information": "பாடியவர்: பெயர் தெரிந்திலது\n\nதிணை: வெட்சி துறை: உண்டாட்டு",
    "poem": "செருப்புஇடைச் சிறுபரல் அன்னன்; கணைக்கால்,\n\nஅவ்வயிற்று அகன்ற மார்பின், பைங்கண்,\n\nகுச்சின் நிரைத்த குரூஉமயிர் மோவாய்ச்,\n\nசெவிஇறந்து தாழ்தரும் கவுளன், வில்லொடு,\n\nயார்கொலோ, அளியன் தானே? தேரின்\nஊர்பெரிது இகந்தன்றும் இலனே; அரண்எனக்\n\nகாடுகைக் கொண்டன்றும், இலனே ; காலைப்,\n\nபுல்லார் இனநிரை செல்புறம் நோக்கிக்,\n\nகையின் சுட்டிப் பைஎன எண்ணிச்,\n\nசிலையின் மாற்றி யோனே ; அவைதாம்\nமிகப்பல ஆயினும், என்னாம்-எனைத்தும்\n\nவெண்கோள் தோன்றாக் குழிசியொடு,\n\nநாள்உறை மத்தொலி கேளா தோனே?",
    "meaning": "இவன் செருப்புக் காலில் உருத்தும் சிறு பறழ்கல் போன்றவன். நடக்கும்போது சிறிய கல் செருப்பில் புகுந்துவிடுவது உண்டு. நடப்பவர் அதனை மிதித்துக்கொண்டு நடக்கமுடியாது. காலைக் குத்தி உறுத்தும். அதுபோல எதிராளிகள் இவனை மிதிக்க முடியாது.\r\nகதவைத் திறக்கமுடியாமல் சாத்தும் கணையமரம் போன்ற கால்கள்,\r\nஅழகிய வயிறு,\r\nஅகன்ற மார்பு,\r\nகுச்சுப்புல் (தருப்பைப் புல்) போன்று நெருங்கித் தாடி முளைத்திருக்கும் மோவாய்,\r\nகாதைக் கடந்து வெளிப்படும் கன்னம்"
  },
  {
    "story_id": 258,
    "story_category": "purananooru",
    "story_title": "258. தொடுதல் ஓம்புமதி!",
    "url": "https://www.tamilsurangam.in/literatures/ettuthogai/purananooru/purananooru_258.html",
    "information": "பாடியவர்: உலோச்சனார்\n\nதிணை: வெட்சி துறை: உண்டாட்டு",
    "poem": "முட்கால் காரை முதுபழன் ஏய்ப்பத்\n\nதெறிப்ப விளைந்த தீங்கந் தாரம்\n\nநிறுத்த ஆயம் தலைச்சென்று உண்டு,\n\nபச்சூன் தின்று, பைந்நிணப் பெருத்த\n\nஎச்சில் ஈர்ங்கை விற்புறம் திமிரிப்,\nபுலம்புக் கனனே, புல்அணற் காளை,\n\nஒருமுறை உண்ணா அளவைப், பெருநிரை\n\nஊர்ப்புறம் நிறையத் தருகுவன் ; யார்க்கும்\n\nதொடுதல் ஓம்புமதி முதுகட் சாடி;\n\nஆதரக் கழுமிய துகளன்,\nகாய்தலும் உண்டு, அக் கள்வெய் யோனே.",
    "meaning": "ஆனிரை கவர்ந்துவரும் வீரன் ஒருவனுக்குச் சாடியில் விளைந்த கள்ளை விருந்தாகத் தாருங்கள் – என்று கூறுவதாக இந்தப் பாடல் அமைந்துள்ளது.\r\n‘காந்தாரம்’ என்பது ஒருவகைக் கள். அது முதிர்ந்த காரைப்பழம் போல நுரை விட்டுக்கொண்டு விளைந்திருக்கும். இந்த வீரன் ஆனிரைகளைக் கவர்ந்துகொண்டுவந்து இந்தக் கள்ளுக்கு விலையாக வழங்குவான். கள்ளுண்ணும்போது பச்சையாகச் சுடப்பட்ட கறியை உண்பான். அதன் நிணம் (எண்ணெய்ப்பசை) ஒட்டிக்கொண்டிருக்கும் எச்சில் கை காய்வதற்கு முன்பு வில்லை எடுத்துக்கொண்டு பகைவர் நாட்டுக்குச் செல்வான்.\r\nஅவன் இளந்தாடி முளைக்கும் காளை.\r\nமற்றவர்கள் ஒருமுறை ஆர அமர உண்டு முடிப்பதற்கு முன்பாக நிகப் பெரிய ஆனிரைக் கூட்டத்தைக் கொண்டுவந்து ஊருக்கு வெளியே நிறுத்துவான்.\r\nஉங்களிடம் உள்ள முதிர்ந்த கள்ளை உடைய சாடியை யாருக்காகவும் திறக்காதீர்கள். கள்ளை விரும்பும் அவன் எரிந்து விழவும் கூடும் (சினம் கொள்ளக்கூடும்"
  },
  {
    "story_id": 259,
    "story_category": "purananooru",
    "story_title": "259. புனை கழலோயே!",
    "url": "https://www.tamilsurangam.in/literatures/ettuthogai/purananooru/purananooru_259.html",
    "information": "பாடியவர்: கோடை பாடிய பெரும்பூதனார்\n\nதிணை: கரந்தை துறை: செருமலைதல் (பிள்ளைப் பெயர்ச்சியுமாம்).",
    "poem": "ஏறுஉடைப் பெருநிரை பெயர்தரப் பெயராது,\n\nஇலைபுதை பெருங்காட்டுத் தலைகரந்து இருந்த\n\nவல்வில் மறவர் ஒடுக்கம் காணாய்,\n\nசெல்லல், செல்லல் ; சிறக்க நின், உள்ளம்;\n\nமுதுகுமெய்ப் புலைத்தி போலத்\nதாவுபு தெறிக்கும் ஆன்மேல் ;\n\nபுடையிலங்கு ஒள்வாள் புனைகழ லோயே!",
    "meaning": "ஆனிரை மீட்டுவரும் வீரனைப் பாராட்டிப் பாடும் பாடல் இது.\r\nஅவன் வாளேந்திய வீரன். காலில் வீரக்கழல் அணிந்த வீரன். வெட்சிவீரர்கள் கவர்ந்து சென்ற ஆனிரைகளை மீட்டுவருகிறான். பசுக்களும் காளையும் கலந்திருக்கும் ஆனிரைக் கூட்டம் அது. அவை பழக்கத்தால் தம் ஊரை நோக்கிச் செல்கின்றன. முருகேறி ஆடும் புலத்தி போலத் துள்ளிக் குதித்துக்கொண்டு செல்கின்றன. நீ செல்லாதே! செல்லாதே! உன் துணிவு சிறக்கட்டும்! இலையடர்ந்த காட்டில் ஆனிரைகளைக் கவர்ந்துசென்ற வெட்சியார், வல்வில் மறவர், தம் தலையை மறைத்துக்கொண்டு மீட்க வருபவரைத் தாக்கக் காத்திருக்கின்றனர். அவர்களைப் பார். அவர்களுடன் போர் புரியக் காத்திரு!"
  },
  {
    "story_id": 260,
    "story_category": "purananooru",
    "story_title": "260. கேண்மதி பாண!",
    "url": "https://www.tamilsurangam.in/literatures/ettuthogai/purananooru/purananooru_260.html",
    "information": "பாடியவர்: வடமோதங்கிழார்\n\nதிணை: கரந்தை (பாடாண் திணையுமாம்) துறை: கையறுநிலை செருவிடை வீழ்தல்;",
    "poem": "கையறு நிலையுமாம்; பாண்பாட்டுமாம்; பாடாண் பாட்டுமாம்.\n\nவளரத் தொடினும், வெளவுபு திரிந்து,\n\nவிளரி உறுதரும் தீந்தொடை நினையாத்\n\nதளரும் நெஞ்சம் தலைஇ; மனையோள்\n\nஉளரும் கூந்தல் நோக்கி, களர\nகள்ளி நீழற் கடவுள் வாழ்த்திப்\n\nபசிபடு மருங்குலை, கசிபு, கைதொழாஅக்,\n\nகாணலென் கொல் ? என வினவினை வரூஉம்\n\nபாண ! கேண்மதி, யாணரது நிலையே;\n\nபுரவுத்தொடுத்து உண்குவை ஆயினும், இரவுஎழுந்து,\nஎவ்வம் கொள்வை ஆயினும், இரண்டும்,\n\nகையுள போலும் கடிதுஅண் மையவே;\n\nமுன்ஊர்ப் பூசலின் தோன்றித் தன்னூர்\n\nநெடுநிரை தழீஇய மீளி யாளர்\n\nவிடுகணை நீத்தம் துடிபுணை யாக,\nவென்றி தந்து, கொன்றுகோள் விடுத்து,\n\nவையகம் புலம்ப வளைஇய பாம்பின்\n\nவைஎயிற்று உய்ந்த மதியின், மறவர்\n\nகையகத்து உய்ந்த கன்றுடைப் பல்லான்\n\nநிரையொடு வந்த உரைய னாகி,\nஉரிகளை அரவ மானத், தானே\n\nஅரிதுசெல் உலகில் சென்றனன் ; உடம்பே,\n\nகானச் சிற்றியாற்று அருங்கரைக் கால்உற்றுக்,\n\nகம்பமொடு துளங்கிய இலக்கம் போல,\n\nஅம்பொடு துளங்க ஆண்டுஒழிந் தன்றே;\nஉயர்இசை வெறுப்பத் தோன்றிய பெயரே,\n\nமடஞ்சால் மஞ்ஞை அணிமயிர் சூட்டி,\n\nஇடம்பிறர் கொள்ளாச் சிறுவழிப்,\n\nபடஞ்செய் பந்தர்க் கல்மிசை யதுவே.",
    "meaning": "பாணர் பலருக்கு நிலக்கொடை தந்து பாதுகாத்த குறுநில மன்னன் ஒருவன் ஆனிரை மீட்டுத் தந்து, விழுப்புண் பட்டு இறந்து நடுகல்லாகி நிற்கும் நிலைமையை ஒரு பாணன் மற்றொரு பாணனுக்குக் கூறுவதாக இந்தப் பாடல் அமைந்துள்ளது.\r\nபாணன் தன் யாழில் பண் வளர்க்கவேண்டும் என்று நரம்பைத் தொடுகிறான். அதுவோ விளரி என்னும் பாலைப்பண்ணாக மாறி உதிர்கிறது. தன் கட்டுப்பாட்டை மீறி இப்படிப் பண்ணிசை வருகிறதே எனக் கவலை கொள்கிறான். நெஞ்சம் தளர்கிறது. தன் மனைவியைப் பார்க்கிறான். அதுவும் சரிந்து தொங்குகிறது.\r\nஅந்தப் பாணன் பசி தின்னும் வயிற்றோடு அலைகிறான். வழியில் களர் நிலத்தில் கள்ளிப் புதரின் நிழலில் இருக்கும் கடவுளைக் கைதொழுது  வணங்கிக் கேட்கிறான். “என் பசி தீர்ப்பாரைக் காணமாட்டேனா” – இப்படிக் கேட்டுக்கொண்டு அவன் வருகிறான். மற்றொரு பாணன் அவனிடம் கூறுகிறான்.\r\nஉன் அரசன் உனக்குப் ‘புரவுநிலம்’ தந்திருக்கிறானே! அதனை உழுது உண்ணலாமே! இப்படி உண்பதும், கையாந்திப் பிச்சை கேட்டுக்கொண்டு துன்புறுவதும் உன் கையில்தான் உள்ளது. \r\nஉனக்குப் புரவுநிலம் தந்தவன் நடுகல் மிக அண்மையில்தான் உள்ளது. அவன் அன்று ஊருக்கு முன்புறம் ஆனிரைகளை மீட்டுக் கொண்டுவந்து நின்றான். அவன் ஒரு மீளி (பாலைநிலத் தலைவன்). அங்கு நடந்த போரில் பகைவர் அவன்மீது அம்புகளைத் தொடுத்தனர். இவனோ ஆனிரை மீட்ட களிப்பில் தன் துடியை முழக்கிக்கொண்டு நின்றான். போர் வெள்ளத்தில் இவன் கையிலிருந்த துடி இவனை மகிழ்ச்சி வெள்ளத்தில் மிதக்கச் செய்த்து.\r\nஉலகமெல்லாம் புலம்பும்படி நிலாவை வளைத்துத் தன் கூர்மையான பற்களால் பிடித்திருந்த பாம்பை விடுவித்தவன் (சிவபெருமான்) போல ஆனிரைகளை கன்றுடன் அவன் மீட்டான். பாலில் ஊற்றும் பிரை போன்றவன் அவன். அனால், அப்போது அவன் மனிதன் பிடித்துத் தோலை உரித்த பாம்பு போல் ஆனான். அரிதாகக் கிட்டக்கூடிய மேலுலகம் சென்றான்\r\nகம்பத்தில் ஏற்றிவைத்த விளக்கு போல் விளங்கிய அவனது உடம்பு அம்புடன் காட்டிலுள்ள சிற்றாறு ஒன்றின் கரையில் நிறுத்தி வைக்கப்பட்டது. பின் நடுகல்லாக்கி அவன் பெயரையும் புகழையும் எழுதி வைத்துள்ளனர்.\r\nஅதற்குத் துணிப்பந்தல் போட்டுள்ளனர். மயில்-பீலி சாத்தியுள்ளனர். அங்கே யாரும் செல்வதில்லை. அவன் கல்லாக இருக்கிறான்."
  },
  {
    "story_id": 261,
    "story_category": "purananooru",
    "story_title": "261. கழிகலம் மகடூஉப் போல!",
    "url": "https://www.tamilsurangam.in/literatures/ettuthogai/purananooru/purananooru_261.html",
    "information": "பாடியவர்: ஆவூர் மூலங்கிழார்\n\nதிணை: கரந்தை துறை: கையறு நிலை",
    "poem": "அந்தோ! எந்தை அடையாப் பேரில்;\n\nவண்டுபடு நறவின் தண்டா மண்டையொடு\n\nவரையாப் பெருஞ்சோற்று முரிவாய் முற்றம்,\n\nவெற்றுயாற்று அம்பியின் எற்று ? அற்று ஆகக்\n\nகண்டனென், மன்ற ; சோர்க, என் கண்ணே;\nவையங் காவலர் வளம்கெழு திருநகர்,\n\nமையல் யானை அயாவுயிர்த் தன்ன\n\nநெய்யுலை சொரிந்த மையூன் ஓசை\n\nபுதுக்கண் மாக்கள் செதுக்கண் ஆரப்\n\nபயந்தனை, மன்னால், முன்னே! இனியே\nபல்ஆ தழீஇய கல்லா வல்வில்\n\nஉழைக்குரற் கூகை அழைப்ப ஆட்டி,\n\nநாகுமுலை அன்ன நறும்பூங் கரந்தை\n\nவிரகுஅறி யாளர் மரபிற் சூட்ட,\n\nநிரைஇவண் தந்து, நடுகல் ஆகிய\nவென்வேல் விடலை இன்மையின் புலம்பிக்,\n\nகொய்ம்மழித் தலையொடு கைம்மையுறக் கலங்கிய\n\nகழிகலம் மகடூஉப் போல\n\nபுல்என் றனையால், பல்அணி இழந்தே.",
    "meaning": "அந்தோ!\r\nஅன்று\r\nஎன் தலைவனுடைய அடையாக் கதவினை உடைய இல்லம் (இரவலர்க்கு வழங்க எப்போதும் திறந்தே இருக்கும் இல்லம்) வண்டு மொய்க்கும் நறவுக்கள் பானையும், இன்னாருகென்று வரையறுக்காது எல்லாருக்கும் பெருஞ்சோற்று முரிவாயும் (பெருஞ்சோறு சமைத்து வைத்திருக்கும் அண்டாப்பானை திறந்திருக்கும் வாயையும்) கொண்டிருந்தது.\r\nஇன்று\r\nஅந்தப் பானைகள் நீர் இல்லாத ஆற்றில் கிடக்கும் அம்பிகள் போலப் பயன்றறு வெறிச்சோடிக் கிடக்கின்றன.\r\nஇதனைப் பார்க்கிறேன். இப்படிப் பார்க்கும் என் கண்விழிகள் இற்று விழட்டும்\r\nமுன்னே\r\nவையத்தைக் காக்கும் வளம் நிறைந்த அரண்மனையில் உறங்கும் யானை சோம்பல் முரித்து மூச்சு விடுவது போல, ஆட்டிறைச்சியை நெய்யில் போட்டுச் சுடும் ஓசையும், அதனைப் புதுப்புது மாந்தர் வயிறார, கண் சிவக்க (செது = செம்மை, வயிற்றுக் குடல்) உண்ணும் காட்சியையும் வழங்கிக்கொண்டிருந்தது. \r\nஇனி அங்கே\r\nவெற்றிவேல் வீரன்\r\nபல ஆனிரைகளை தழுவிக்கொண்டு தன் கல்லா வல்வில்லால் ஓட்டிவந்த வீரன்\r\nகூகை தன் இனத்தை இரை உண்ண அழைக்கும்படி, தடுத்தவரைக் கொன்ற வீரன்\r\nஇல்லாமல்\r\nபசுவின் முலைக்காம்பு போல் பூத்திருக்கும் கரந்தைப் பூ சூட்டப்பட்டு\r\nமரபுப்படி சூட்டப்பட்டு\r\nதரம் (விரகு) அறிந்த பெருமக்களால் சூட்டப்பட்டு\r\nஆனிரை மீட்டுத்தந்தவன் நடுகல்லாகிவிட்டதால்\r\nதனிமைப்பட்டுக் கிடக்கிறது. (புலம்பிக் கிடக்கிறது).\r\nஅவனது மனைவி கைம்மைக் கோலத்துடன் மயிர் மழித்த மொட்டைத்தலையோடு, அணிகலன்கள் அனைத்தையும் களைந்துவிட்ட கோலத்தில் புல்லென்று அற்பமானது போல, அவனது வீட்டுமுற்றமும் புல்லென்று கிறக்கிறது."
  },
  {
    "story_id": 262,
    "story_category": "purananooru",
    "story_title": "262. தன்னினும் பெருஞ் சாயலரே!",
    "url": "https://www.tamilsurangam.in/literatures/ettuthogai/purananooru/purananooru_262.html",
    "information": "பாடியவர்: மதுரைப் பேராலவாயர்\n\nதிணை: வெட்சி துறை: உண்டாட்டு (தலை தோற்றமுமாம்)",
    "poem": "நறவும் தொடுமின் ; விடையும் வீழ்மின்;\n\nபாசுவல் இட்ட புன்காற் பந்தர்ப்\n\nபுனல்தரும் இளமணல் நிறையப் பெய்ம்மின்-\n\nஒன்னார் முன்னிலை முருக்கிப், பின்நின்று;\n\nநிரையோடு வரூஉம் என்னைக்கு\nஉழையோர் தன்னினும் பெருஞ்சா யலரே.",
    "meaning": "என் ஐ (தலைவன்) பகைவர் தாக்குதலை முறுக்கி எறிந்துவிட்டு ஆனிரைகளைக் கவர்ந்து ஓட்டிக்கொண்டு வருகையில் ஆனிரைகளுக்குப் பின்னே (மீட்க வருவோரை மறுக்குவதற்காக) வந்துகொண்டிருக்கிறான். அவனுடன் அவனுக்குப் பக்கமாக இருந்தவர்களும் (உழையோர்) வருகின்றனர். அவர்களைக் காட்டிலும் என் தலைவன் பொலிவுற்றுக் காணப்படுகிறான். அவனுக்காக.\r\nநறவுக்கள் பானையைத் திறந்து வையுங்கள், ஆட்டுக்கடாய்களை வெட்டிச் சமைத்து வையுங்கள். பச்சை இலைகளை மேலே பரப்பிப் பந்தல் போடுங்கள். ஆற்று ஊற்றுநீர் கொண்டுவந்த ஈர இளமணலைப் பந்தலில் பரப்பி வையுங்கள்."
  },
  {
    "story_id": 263,
    "story_category": "purananooru",
    "story_title": "263. களிற்றடி போன்ற பறை!",
    "url": "https://www.tamilsurangam.in/literatures/ettuthogai/purananooru/purananooru_263.html",
    "information": "பாடியவர்\n\nபாடப்பாட்டோர்\n\nதிணை: கரந்தை துறை: கையறுநிலை",
    "poem": "பெருங்களிற்று அடியின் தோன்றும் ஒருகண்\n\nஇரும்பறை இரவல ! சேறி ஆயின்,\n\nதொழாதனை கழிதல் ஓம்புமதி; வழாது,\n\nவண்டுமேம் படூஉம், இவ் வறநிலை யாறே-\n\nபல்லாத் திரள்நிரை பெயர்தரப் பெயர்தந்து,\nகல்லா இளையர் நீங்க நீங்கான்,\n\nவில்லுமிழ் கடுங்கணை மூழ்கக்,\n\nகொல்புனல் சிறையின் விலங்கியோன் கல்லே.",
    "meaning": "களிற்றியானையின் காலடி போன்ற பறையை முழக்கிக்கொண்டு உதவுபவரை நாடிச் செல்லும் இரவலனே, வழியில் உள்ள நடுபல்லைத் தொழாமல் சென்றுவிடாதே.\r\nஅது கரந்தைப் போரில் ஆனிரை மீட்டுக்கொண்டு வரும்போது பெருகிவரும் வெள்ளத்தைத் தடுக்க அமைக்கப்பட்டுள்ள கல்லுச் சிறை (கல் அணை) போல் தடுத்து வென்று பகைவர் வில்லின் அம்பில் மூழ்கி மாண்டவனின் நடுகல்.\r\nஅது அறநிலை ஆறாக நின்றவனின் நடுகல்.\r\nமீட்கப்பட்ட ஆனிரை தம் தொழுவத்துக்குச் செல்கையில் அதன் பின்னே கல்லா இளையர் செல்கையில் தான் மட்டும் செல்லாமல் தனி ஒருவனாகத் தடுத்து நின்று பட்டவன் நடுகல்.\r\nதொழுது செல்லுங்கள்."
  },
  {
    "story_id": 264,
    "story_category": "purananooru",
    "story_title": "264. இன்றும் வருங்கொல்!",
    "url": "https://www.tamilsurangam.in/literatures/ettuthogai/purananooru/purananooru_264.html",
    "information": "பாடியவர்: உறையூர் இளம்பொன் வாணிகனார்\n\nதிணை: கரந்தை துறை: கையறுநிலை",
    "poem": "பரலுடை மருங்கிற் பதுக்கை சேர்த்தி,\n\nமரல்வகுந்து தொடுத்த செம்பூங் கண்ணியொடு,\n\nஅணிமயிற் பீலி சூட்டிப், பெயர்பொறித்து\n\nஇனிநட் டனரே! கல்லும் ; கன்றொடு\n\nகறவை தந்து பகைவர் ஓட்டிய\nநெடுந்தகை கழிந்தமை அறியாது\n\nஇன்றும் வருங்கொல், பாணரது கடும்பே?",
    "meaning": "பரல் கற்களை அடுக்கிக் கட்டிய பதுக்கைக் கோயிலில் நடுகல் நாட்டினர்.\r\nமரல் நாரைக் கிழித்து செவ்விய மாலை தொடுத்து அணிவித்துள்ளனர்.\r\nமயில் பீலியும் கட்டிவைத்துள்ளனர்.\r\nநடுகல்லில் பெயரும் பொறித்துள்ளனர்.\r\nஇவன் பகைவர் ஓட்டிய ஆனிரைகளைக் கன்றொடு மீட்டுத் தந்தவன். \r\nஇவன் இல்லாமல் போய்விட்டான் என்பதை அறியாமல் இவனிடம் முன்பு பரிசில் பெற்ற பாணர் குடும்பம் மீண்டும் பரிசில் பெறலாம் என்று எண்ணி இன்றும் வருவார்களோ!"
  },
  {
    "story_id": 265,
    "story_category": "purananooru",
    "story_title": "265. வென்றியும் நின்னோடு செலவே!",
    "url": "https://www.tamilsurangam.in/literatures/ettuthogai/purananooru/purananooru_265.html",
    "information": "பாடியவர்: சோணாட்டு முகையலூர்ச் \n\nசிறுகருந்தும்பியார்\n\nதிணை: கரந்தை துறை: கையறுநிலை",
    "poem": "ஊர்நனி இறந்த பார்முதிர் பறந்தலை,\n\nஓங்குநிலை வேங்கை ஒள்ளிணர் நறுவீப்\n\nபோந்தை அம் தோட்டின் புனைந்தனர் தொடுத்துப்,\n\nபல்ஆன் கோவலர் படலை சூட்டக்,\n\nகல்ஆ யினையே-கடுமான் தோன்றல்!\nவான்ஏறு புரையும்நின் தாள்நிழல் வாழ்க்கைப்\n\nபரிசிலர் செல்வம் அன்றியும் ! விரிதார்க்\n\nகடும்பகட்டு யானை வேந்தர்\n\nஒடுங்க வென்றியும், நின்னொடு செலவே.",
    "meaning": "அந்தப் பெருமகன் நடுகல்லாகி நின்றான். ஊருக்குப் பக்கத்தில் இருந்த நிலப் பரப்பில் பழமையான போர்க்களத்தில் அந்த நடுகல் இருந்தது. அந்த நடுகல்லுக்கு ஓங்கிய வேங்கைப் பூங்கொத்துக்களைப் அழகிய பனங்கீற்றில் தொடுத்து ‘படலை’ என்னும் மாலையாக்கிச் சூட்டி, பல்வகையான ஆனிரைகளை மேய்க்கும் கோவலர் வழிபட்டனர். இப்படி வழிபடும் கல்லாகிவிட்டாயே!\r\nகடுமான் தோன்றலே! (குதிரை வீரனே)\r\nஉன் உதவி நிழலில் வாழ்ந்தவர் மழை மேக இடியால் மழை பெற்று வாழ்வது போலன்றோ பரிசில் செல்வத்தைப் பெற்று வாழ்ந்தனர். அத்துடன் யானைப்படை கொண்ட வேந்தரை வெற்றி கொள்ளும் திறலையும் உன்னோடு கொண்டுசென்றுவிட்டாயே! (இனி, வேந்தரை வெல்வார் யார்?)\r\nஇக்காலத்தில் பூவைத் தாழைமட்டையில் வைத்துத் தைத்துச் சடைப்பின்னலை அணிசெய்வர். அதுபோல அக்காலத்தில் வேங்கைப் பூக்களைப் பனையோலையில் வைத்துத் தொடுத்துப் பூப்படலையாகச் செய்து நடுகல்லுக்குச் சூட்டி வழிபடும் பழக்கம் இருந்திருக்கிறது"
  },
  {
    "story_id": 266,
    "story_category": "purananooru",
    "story_title": "266. அறிவுகெட நின்ற வறுமை!",
    "url": "https://www.tamilsurangam.in/literatures/ettuthogai/purananooru/purananooru_266.html",
    "information": "பாடியவர்: பெருங்குன்றூர் கிழார்.\n\nபாடப்பட்டோன்: சோழன் உருவப்பறேர் இளஞ்சேட் சென்னி.\n\nதிணை: பாடாண். துறை: பரிசில் கடாநிலை",
    "poem": "பயங்கெழு மாமழை பெய்யாது மாறிக்,\n\nகயங்களி முளியும் கோடை ஆயினும்,\n\nபுழற்கால் ஆம்பல் அகலடை நீழல்\n\nகதிர்கோட்டு நந்தின் கரிமுக ஏற்றை\n\nநாகுஇள வளையொடு பகல்மணம் புகூஉம்\nநீர்திகழ் கழனி நாடுகெழு பெருவிறல்!\n\nவான்தோய் நீள்குடை, வயமான் சென்னி!\n\nசான்றோர் இருந்த அவையத்து உற்றோன்,\n\nஆசாகு என்னும் பூசல்போல,\n\nவல்லே களைமதி அத்தை- உள்ளிய\nவிருந்துகண்டு ஒளிக்கும் திருந்தா வாழ்க்கைப்,\n\nபொறிப்புணர் உடம்பில் தோன்றிஎன்\n\nஅறிவுகெட நின்ற நல்கூர் மையே!",
    "meaning": "அரசனைப் ‘பெருவிறல்’ (பெரும் வெற்றியாளனே) என்று விளிக்கிறார். \r\nவானளாவ உயர்ந்த வெண்கொற்றக்குடை உடையவன் எனப் பாராட்டுகிறார். \r\nஆண்சிங்கம் (வயமான்) போன்றவன் என்கிறார். ‘சென்னி’ என்று அவனது குடிப்பெயரைச் சொல்லி அழைக்கிறார். \r\nஅவனை நீர்வளம் மிக்க வயல் சூழ் நாட்டுப் பெருமான் என்கிறார்.\r\nஎப்படிப்பட்ட நீர்வளம்?\r\nபயன் தரும் மழைமேகம் பெய்யாது குளத்துக் களிமண் வெடித்துக் காயும் கோடைகாலத்திலும் வயல்களில் முளத்திருக்கும் ஆம்பல் இலையின் நிழலில் ஆண்-பெண் நத்தைகள் கூடித் திளைக்கும் (மணம் புகூம்) வயல்வளம் கொண்டது அவன் நீர்நாடு.\r\nபண்பில் சிறந்து விளங்கும் பெருமக்கள் வீற்றிருக்கும் அரசவையில் ‘துணை புரியுங்கள்’ (ஆசு ஆகு) என்று ஓலமிடும் ஒருவன் பெறும் உதவி போல என் வறுமையை உடனே போக்கவேண்டும் என வேண்டுகிறார்.\r\nஅவருக்கு எப்படிப்பட்ட வறுமை?\r\nவிருந்தினரைக் கண்டதும் ஒளிந்துகொள்ளும் திருந்தா வாழ்க்கை நடத்தும் வறுமை.\r\nவிதி (பொறி) அவர் உடம்பில் தோன்றி அவர் அறிவை மயக்கிக்கொண்டிருக்கும் வறுமை.\r\nஇதனை உடனே போக்கவேண்டும் என்று வேண்டிக்கொள்கிறார்."
  },
  {
    "story_id": 267,
    "story_category": "purananooru",
    "story_title": "267.கிடைத்தில",
    "url": "https://www.tamilsurangam.in/literatures/ettuthogai/purananooru/purananooru_267.html",
    "poem": "இப் பாட்டு பிரதிகளில் காணப்பெறவில்லை.",
    "meaning": ""
  },
  {
    "story_id": 268,
    "story_category": "purananooru",
    "story_title": "268.கிடைத்தில",
    "url": "https://www.tamilsurangam.in/literatures/ettuthogai/purananooru/purananooru_268.html",
    "poem": "இப் பாட்டு பிரதிகளில் காணப்பெறவில்லை.",
    "meaning": ""
  },
  {
    "story_id": 269,
    "story_category": "purananooru",
    "story_title": "269. கருங்கை வாள் அதுவோ!",
    "url": "https://www.tamilsurangam.in/literatures/ettuthogai/purananooru/purananooru_269.html",
    "information": "பாடியவர்: அவ்வையார்\n\nதிணை: வெட்சி துறை: உண்டாட்டு",
    "poem": "குயில்வாய் அன்ன கூர்முகை அதிரல்\n\nபயிலாது அல்கிய பல்காழ் மாலை,\n\nமையிரும் பித்தை பொலியச் சூட்டிப்,\n\nபுத்தகல் கொண்ட புலிக்கண் வெப்பர்\n\nஒன்றுஇரு முறையிருந்து உண்ட பின்றை,\nஉவலைக் கண்ணித் துடியன் வந்தெனப்\n\nபிழிமகிழ் வல்சி வேண்ட, மற்றிது\n\nகொள்ளாய் என்ப, கள்ளின் வாழ்த்திக்\n\nகரந்தை நீடிய அறிந்துமாறு செருவின்\n\nபல்லான் இனநிரை தழீஇய வில்லோர்க்,\nகொடுஞ்சிறைக் க்ரூஉப்பருந்து ஆர்ப்பத்,\n\nதடிந்துமாறு பெயர்த்தது, இக் கருங்கை வாளே.",
    "meaning": "குயிலின் வாயைப்போல் அதிரல் பூவின் மொட்டு  இருக்கும். அதன் மொட்டு முத்துக்களைக் கட்டிய மாலையை உன் தலையிலுள்ள பித்தை-முடியில் சூட்டினர். (மணம் இல்லாததால்) இந்த மாலையை யாரும் அணிவதில்லை (பயில்வதில்லை). \r\nபுலியின் கண் போன்ற வாயினை உடைய புதிய மண்ணகல் மொந்தையில் கொண்டுவந்த நீரை மூன்று முறை (ஒன்றிருமுறை) ஊற்றினர். அதனை நீ உண்டாய். \r\nஅதன் பின்னர் உவலை-மலர் மாலை அணிந்துகொண்டு துடியன் (உடுக்கடிக்கும் பூசாரி) வந்தான். பழச்சாற்றுக் கள்ளை (பிழிமகிழ்வல்சி) உண்ணும்படி வேண்டினான். நீ அதனை உண்ணவில்லை. எனவே அந்தக் கள்ளைக் காட்டி பூசை செய்தான் (வாழ்த்தினான்).\r\nநீ எப்படிப்பட்டவன் தெரியுமா?\r\nஆனிரையாளரும், அதைக் கவர்ந்தோரும் மோதிக்கொண்ட கரந்தைப்போர். நீ ஆனிரைகளை மீட்டுத் தழுவி ஓட்டிக்கொண்டு மீண்டாய். \r\nஅப்போது வில் வீரர்கள் உன்னைத் தாக்கினர். நீ உன் வலிமையான கைகளில் ஏந்திய வாளால் அவர்களைப் பருந்துக்கு இரையாக்கினாய்."
  },
  {
    "story_id": 270,
    "story_category": "purananooru",
    "story_title": "270. ஆண்மையோன் திறன்!",
    "url": "https://www.tamilsurangam.in/literatures/ettuthogai/purananooru/purananooru_270.html",
    "information": "பாடியவர்: கழாத்தலையார்\n\nதிணை: கரந்தை துறை: கையறுநிலை",
    "poem": "பன்மீன் இமைக்கும் மாக விசும்பின்\n\nஇரங்கு முரசின், இனம்சால் யானை,\n\nநிலந்தவ உருட்டிய நேமி யோரும்\n\nசமங்கண் கூடித் தாம்வேட் பவ்வே-\n\nநறுவிரை துறந்த நாறா நரைத்தலைச்\nசிறுவர் தாயே! பேரிற் பெண்டே!\n\nநோகோ யானே ; நோக்குமதி நீயே;\n\nமறப்படை நுவலும் அரிக்குரல் தண்ணுமை\n\nஇன்னிசை கேட்ட துன்னரும் மறவர்\n\nவென்றிதரு வேட்கையர், மன்றம் கொண்மார்,\nபேரமர் உழந்த வெருவரு பறந்தலை.\n\nவிழுநவி பாய்ந்த மரத்தின்,\n\nவாண்மிசைக் கிடந்த ஆண்மையோன் திறத்தே.",
    "meaning": "நான் வருந்துகிறேன்.\r\n(கணவனை இழந்ததால்) தலையில் மணப்பொருள் வைக்காமல் நரைத்துப்போன கூந்தலை உடைய சிறுவன் தாயே, உன் மகனை நீ பார்.\r\nவீரப் படையினர் முழக்கிய போர்முரசின் காதுக்கினிய ஒலியைக் கேட்டதும், தம்மை நெருங்க முடியாத போர்மறவர் வெற்றியைக் கொண்டுவரவேண்டும் என்னும் வேட்கை கொண்டவராய் மன்றத்தில் கூடினர். போர்க்களம் சென்றனர். போரிட்டனர். அவர்களுடன் சென்ற உன் மகன் கோடாரி பாய்ந்த மரம் போல வாள்மேல் கிடப்பதைப் பார்.\r\nநான் வருந்துகிறேன். வருந்தி என் செய்வேன்?\r\nபல மீன்கள் இமைக்கும் விரிந்த வானம் போல மிகச் சிறப்பாக வாழ்ந்தாலும், வானம் முழங்குவது போன்ற முரசு முழக்கும், யானை இனமாக இயங்கும் படையும் கொண்டு நிலமெல்லாம் ஆட்சிச் சக்கரத்தை உருட்டினாலும், - எல்லாரும் சமங்கண் (சமத்துவம்) பெற்றிருக்கும் இடத்தில் (இறந்த பின் சேரும் இடத்தில்) கூடி வேள்விநிலை எய்துவர்.\r\nஇதுதான் நியதி."
  },
  {
    "story_id": 271,
    "story_category": "purananooru",
    "story_title": "271. மைந்தன் மலைந்த மாறே!",
    "url": "https://www.tamilsurangam.in/literatures/ettuthogai/purananooru/purananooru_271.html",
    "information": "பாடியவர்: வெறி பாடிய காமக்கண்ணியார்.\n\nதிணை: நொட்சி. துறை: செருவிடை வீழ்தல்.",
    "poem": "நீரறவு அறியா நிலமுதற் கலந்த\n\nகருங்குரல் நொச்சிக் கண்ணார் குரூஉத்தழை,\n\nமெல்இழை மகளிர் ஐதகல் அல்குல்,\n\nதொடலை ஆகவும் கண்டனம் ; இனியே,\n\nவெருவரு குருதியொடு மயங்கி, உருவுகரந்து,\nஒறுவாய்ப் பட்ட தெரியல் ஊன்செத்துப்,\n\nபருந்துகொண்டு உகப்பயாம் கண்டனம்\n\nமறம்புகல் மைந்தன் மலைந்த மாறே!",
    "meaning": "அன்று மகளிர் அணியாக இருந்தது. இன்று நொச்சி வீரன் மாலையாகிக் கிடக்கிறது.\r\nஅன்று தொடலை அணி. இன்று தெரியல் அணி.\r\nஅன்று மெல்லியல் சூடிய அணி. இன்று வீரன் சூடிய அணி.\r\nஅன்று மகளிர் இடுப்பில் கிடந்தது. இன்று குருதி தோய்ந்த நிலையில் சதைப் பிண்டமோ என்று பருந்து கண்டு மருளும்படிக் கிடக்கிறது.\r\nஅன்று நொச்சிப் பூவை மகளிர் அணியும் தழையணி மேகலை ஆடையில் பார்த்தேன். இன்று அப் பூ தன் உருவினை மறைத்துக்கொண்டு, பலரும் வெறுக்கும் மாலையாகி (ஒறுவாய்ப்பட்ட தெரியல்), சதைப் பிண்டம் போல, கோட்டை காத்த வீரன் (மறம் புகல் மறவன்) சூடிய நிலையில் பருந்து கவர்ந்துண்ணும் அச்சம் தரும் குருதி தோய்ந்து கிடப்பதைப் பார்க்கிறேன். அந்தோ!\r\nநொச்சி – நீரோட்டம் உள்ள இடங்களில் பூக்கும். கருநிற (நீலநிற)க் கதிர்களாகப் பூக்கும். அதன் தழையும் புவுமாகச் சேர்த்துத் தழையாடைத்  தொடலையாகப் புணைந்து அல்குல் பகுதியில் மகளிர் அணிந்துகொள்வர். அது அவர்களுக்கு மெல்லணியாக (மெல்லிழை"
  },
  {
    "story_id": 272,
    "story_category": "purananooru",
    "story_title": "272. கிழமையும் நினதே!",
    "url": "https://www.tamilsurangam.in/literatures/ettuthogai/purananooru/purananooru_272.html",
    "information": "பாடியவர்: மோசிசாத்தனார்\n\nதிணை: நொட்சி துறை: செருவிடை வீழ்தல்",
    "poem": "மணிதுணர்ந் தன்ன மாக்குரல் நொச்சி!\n\nபோதுவிரி பன்மர னுள்ளும் சிறந்த\n\nகாதல் நன்மரம் நீ; நிழற் றிசினே!\n\nகடியுடை வியன்நகர்க் காண்வரப் பொலிந்த\n\nதொடியுடை மகளிர் அல்குலும் கிடத்தி;\nகாப்புடைப் புரிசை புக்குமாறு அழித்தலின்,\n\nஊர்ப்புறம் கொடாஅ நெடுந்தகை\n\nபீடுகெழு சென்னிக் கிழமையும் நினதே.",
    "meaning": "நொச்சிப்பூ மணிகள் கோத்து வைத்தது போலக் கதிர் விட்டுப் பூத்திருக்கும்.\r\nநொச்சிப் பூவே!\r\nஉன்னைக் காதல்-மரம் என்று சொல்வார்கள். காரணம் பூக்கள் பூத்த வேலியாகி, காதலர் கூடித் திளைக்கும் மறைவிடமாக நிழல் தருகின்றாய்.\r\nகாப்பு மிக்க மனைவேலியில் பூத்து பருவப் பெண்ணின் அல்குலை மூடும் தொடையாடையாகவும் இருப்பாய்.\r\nகாப்பு மிக்க மதிலைக் கடக்க முயல்வாரைத் தடுத்துப் புறங்கொடாமல் வென்ற நெடுந்தகை வீரனின் பெருமை மிக்க தலையிலும் ஏறிக்கொள்வாய்.\r\nநன்று நன்று உன் இருப்பு."
  },
  {
    "story_id": 273,
    "story_category": "purananooru",
    "story_title": "273. கூடல் பெருமரம்!",
    "url": "https://www.tamilsurangam.in/literatures/ettuthogai/purananooru/purananooru_273.html",
    "information": "பாடியவர்: எருமை வெளியனார்\n\nதிணை: தும்பை துறை: குதிரை மறம்",
    "poem": "மாவா ராதே ; மாவா ராதே ;\n\nஎல்லார் மாவும் வந்தன ; எம்இல்,\n\nபுல்லுளைக் குடுமிப் புதல்வற் றந்த\n\nசெல்வன் ஊரும் மாவா ராதே-\n\nஇருபேர் யாற்ற ஒருபெருங் கூடல்\nவிலங்கிடு பெருமரம் போல,\n\nஉலந்தன்று கொல் ; அவன் மலைந்த மாவே?",
    "meaning": "குதிரை வரவில்லையே, என் மகன் சென்ற குதிரை வரவில்லையே!\r\nஎல்லாருடைய குதிரைகளும் வந்துவிட்டன, என் மகன் சென்ற குதிரை வரவில்லையே!\r\nஇப்போது தானே அவன் மகன் பிறந்திருக்கிறான். அவன் புல்லைப் போல் சிறுசிறு மயிர்களை தலையில் கொண்டிருக்கும் புதல்வனாக உள்ளானே. அவனைப் பார்க்க புதல்வனைத் தந்த செல்வனின் குதிரை வரவில்லையே! \r\nஇருவேறு ஆறுகள் ஒன்றுகூடும் கூடலில் அகப்பட்டு உருளும் பெரிய மரக்கட்டை போல அவன் போர்க்குதிரை துன்பப்பட்டுக்கொண்டு கிடக்கிறதோ என்னவோ தெரியவில்லையே.\r\nஎன்ன செய்வேன்"
  },
  {
    "story_id": 274,
    "story_category": "purananooru",
    "story_title": "274. நீலக் கச்சை!",
    "url": "https://www.tamilsurangam.in/literatures/ettuthogai/purananooru/purananooru_274.html",
    "information": "பாடியவர்: உலோச்சனார்\n\nதிணை: தும்பை துறை: எருமை மறம்",
    "poem": "நீலக் கச்சைப் பூவார் ஆடைப்,\n\nபீலிக் கண்ணிப் பெருந்தகை மறவன்\n\nமேல்வரும் களிற்றொடு வேல்துரந்து ; இனியே,\n\nதன்னும் துரக்குவன் போலும்-ஒன்னலர்\n\nஎகுடை வலத்தர் மாவொடு பரத்தரக்,\nகையின் வாங்கித் தழீஇ,\n\nமொய்ம்பின் ஊக்கி, மெய்க்கொண் டனனே;",
    "meaning": "வன் நீலநிறக் கச்சை தன் ஆடைமேல் இறுக்கிக் கட்டியிருந்தான்.\r\nஇடையில் பூ போட்ட துணி ஆடை.\r\nஅவனைத் தாக்க யானை ஒன்று வந்தது.\r\nஅவன் தன் கையிலிருந்த வேலை முன்பே வேறொரு பகைவன்மீது வீசிவிட்டான். எனவே வீச வேல் இல்லாமல் இருந்தான்.\r\nஅப்போது குதிரைமேல் வந்த பகையாளி ஒருவன் அவன்மீது வேலை வீசினான். அது அவன்மேல் பாய்ந்தது. அதனைப் பிடுங்கித் தன் வலிமையையெல்லாம் உன்றுதிரட்டித் தன்னைத் தாக்கவந்த களிற்றின்மேல் வீசினான். \r\nஅது சாயக்கண்டு மகிழ்ந்தான். \r\nமகிழ்ச்சியில் தானும் மாண்டான்.\r\nஇத்தகைய போர்முறைமையை எருமை-மறம் என்று இலக்கணம் கூறுகிறது.\r\nஇதனைத் தொல்காப்பியம்."
  },
  {
    "story_id": 275,
    "story_category": "purananooru",
    "story_title": "275. தன் தோழற்கு வருமே!",
    "url": "https://www.tamilsurangam.in/literatures/ettuthogai/purananooru/purananooru_275.html",
    "information": "பாடியவர்: ஒரூஉத்தனார்\n\nதிணை: தும்பை துறை: எருமை மறம்",
    "poem": "கோட்டம் கண்ணியும், கொடுந்திரை ஆடையும்,\n\nவேட்டது சொல்லி வேந்தனைத் தொடுத்தலும்,\n\nஒத்தன்று மாதோ, இவற்கே : செற்றிய\n\nதிணிநிலை அலறக் கூவை போழ்ந்து , தன்\n\nவடிமாண் எகம் கடிமுகத்து ஏந்தி,\nஓம்புமின், ஓம்புமின், இவண்! ஓம்பாது\n\nதொடர்கொள் யானையின் குடர்கால் தட்பக்,\n\nகன்றுஅமர் கறவை மான ;\n\nமுன்சமத்து எதிர்ந்ததன் தோழற்கு வருமே.",
    "meaning": "கோடு என்னும் மரக்கிளையில் பூக்கும் வாகைப்பூ. வாகை என்பது வெற்றியின் சின்னம்\r\nகோட்டுப்பூச் சூடினும் காயும் ஒருத்தியைக் காட்டிய சூடினீர் என்று – என்பது திருக்குறள்.\r\nவளைந்த பூ மாலை எனவும் பொருள் காண்பர்.\r\nகொடுந்திரை ஆடை.\r\nஅலைபோல் மடிப்பினைக் கொண்ட பஞ்சகச்ச ஆடை.\r\nகுடி செய்வல் என்னும் ஒருவற்குத் தெய்வம் மடிதற்றுத் தான் முந்துறும் - என்பது திருக்குறள் (மடித்தற்று = பஞ்சகச்சமாக உடுத்திக்கொண்டு)\r\nதன் தோழற்கு வருமே\r\nஉடுக்கை இழந்தவன் கைபோல ஆங்கே இடுக்கண் களைவதாம் நட்பு – என்று இதனைத் திருக்குறள் விளக்குகி"
  },
  {
    "story_id": 276,
    "story_category": "purananooru",
    "story_title": "276. குடப்பால் சில்லுறை!",
    "url": "https://www.tamilsurangam.in/literatures/ettuthogai/purananooru/purananooru_276.html",
    "information": "பாடியவர்: மாதுரைப் பூதன் இளநாகனார்\n\nதிணை:தும்பை துறை: தானைநிலை",
    "poem": "நல்லுரை துறந்த நறைவெண் கூந்தல்,\n\nஇருங்காழ் அன்ன திரங்குகண் வறுமுலைச்\n\nசெம்முது பெண்டின் காதலஞ் சிறாஅன்,\n\nமடப்பால் ஆய்மகள் வள்உகிர்த் தெறித்த\n\nகுடப்பால் சில்லுறை போலப்,\nபடைக்குநோய் எல்லாம் தான்ஆ யினனே.",
    "meaning": "சிறந்த மூத்த குடிமகள் ஒருத்தியின் அன்புச் செல்வன் எதிரியின் மிகப் பெரிய படையையே தோற்கச் செய்யும் போர்-மறவனாக விளங்கினான்.\r\nநிறைந்திருக்கும் பெரும்பானைப் பாலில் ஆயர்-மகள் தன் கை நகத்தால் தொட்டுத் தெரித்த மோர் உறை போல எதிர்த்த பெரும்படையைக் கலங்க வைத்தான்.\r\nசெம்முது பெண்டு\r\nநறுமணப் பொருள்களைப் பூசாத நரைத்த கூந்தலை உடையவள். இலவங்காய் போன்று சுருங்கி வெறிச்சோடிக் கிடக்கும் முலையை உடையவள்."
  },
  {
    "story_id": 277,
    "story_category": "purananooru",
    "story_title": "277. சிதரினும் பலவே!",
    "url": "https://www.tamilsurangam.in/literatures/ettuthogai/purananooru/purananooru_277.html",
    "information": "பாடியவர்: பூங்கணுத்திரையார்\n\nதிணை: தும்பை துறை: உவகைக் கலுழ்ச்சி",
    "poem": "மீன்உண் கொக்கின் தூவிஅன்ன\n\nவால்நரைக் கூந்தல் முதியோள் சிறுவன்\n\nகளிறுஎறிந்து பட்டனன் என்னும் உவகை\n\nஈன்ற ஞான்றினும் பெரிதே ; கண்ணீர்\n\nநோன்கழை துயல்வரும் வெதிரத்து\nவான்பெயத் தூங்கிய சிதரினும் பலவே.",
    "meaning": "மீனைத் தின்னும் கொக்கின் சிறகு வெளுத்திருப்பது போல நரைத்த கூந்தலை உடையவள்.\r\nஅவள் மகன் போர்க்களத்தில் யானையைக் கொன்றுவிட்டு மாண்டான்.\r\nஇந்தச் செய்தியை அவள் கேள்வியுற்றாள்.\r\nஅவனைப் பெற்றபோது மகிழ்ந்ததை விட மிகவும் மகிழ்ச்சி கொண்டாள்.\r\nஎன்றாலும் அவள் கண்களில் கண்ணீர்.\r\nமழை பொழியும்போது மூங்கில் இலைகளின் நுனியிலிருந்து சொட்டும் நீர்த்துளிகள் போல விழுந்தன."
  },
  {
    "story_id": 278,
    "story_category": "purananooru",
    "story_title": "278. பெரிது உவந்தனளே!",
    "url": "https://www.tamilsurangam.in/literatures/ettuthogai/purananooru/purananooru_278.html",
    "information": "பாடியவர்: காக்கைபாடினியார் நச்செள்ளையார்\n\nதிணை: தும்பை துறை: உவகைக் கலுழ்ச்சி",
    "poem": "நரம்புஎழுந்து உலறிய நிரம்பா மென்தோள்\n\nமுளரி மருங்கின், முதியோள் சிறுவன்\n\nபடைஅழிந்து மாறினன் என்று பலர் கூற,\n\nமண்டுஅமர்க்கு உடைந்தனன் ஆயின், உண்டஎன்\n\nமுலைஅறுத் திடுவென், யான் எனச் சினைஇக்,\nகொண்ட வாளொடு படுபிணம் பெயராச்,\n\nசெங்களம் துழவுவோள், சிதைந்துவே றாகிய\n\nபடுமகன் கிடக்கை காணூஉ,\n\nஈன்ற ஞான்றினும் பெரிதுஉவந் தனளே!",
    "meaning": "அவள் நரம்புகள் புடைத்தெழுந்து காய்ந்து வறண்டுபோன தோளை உடைய முதுமகள். தாமரை மலரின் இதழ்களைப் போல் எலும்புகள் தெரியும் இடையை உடையவள். மறக்குடி மூதில் வீரத்தாய்.\r\nபோருக்குச் சென்ற தன் மகன் படையைக் கண்டு பயந்து திரும்பிவிட்டான் என்று பலர் கூறக்கேட்டு, (அப்படி இருக்கமுடியாது என்னும் மன உறுதி கொண்டவளாய்) அப்படிப் போரைக் கண்டு மனம் உடைந்து திரும்பியிருப்பான் ஆயின், அவன் பாலுண்ட என் என் முலையை அறுத்தெரிவேன் என்று சினத்துடன் கூறிக்கொண்டு வாளேந்திய கையளாய்ப், போர்க்களம் சென்று, வாளால் பிணங்களைப் புரட்டுகையில், தன் மகன் வாளால் மார்பில் வெட்டுப்பட்டுக் கிடப்பதைக் கண்டதும் மகிழ்ந்தாள். அவனைப் பெற்றபோது அடைந்த மகிழ்ச்சியைக் காட்டிலும், விழுப்புண் பட்டு மாண்டதைக் கண்டு பெரிதும் மகிழ்ந்தாள்."
  },
  {
    "story_id": 279,
    "story_category": "purananooru",
    "story_title": "279. செல்கென விடுமே!",
    "url": "https://www.tamilsurangam.in/literatures/ettuthogai/purananooru/purananooru_279.html",
    "information": "பாடியவர்: ஒக்கூர் மாசாத்தியார்\n\nதிணை: வாகை துறை: மூதின் முல்லை",
    "poem": "கெடுக சிந்தை ; கடிதுஇவள் துணிவே;\n\nமூதின் மகளிர் ஆதல் தகுமே;\n\nமேல்நாள் உற்ற செருவிற்கு இவள்தன்னை,\n\nயானை எறிந்து, களத்துஒழிந் தன்னே;\n\nநெருநல் உற்ற செருவிற்கு இவள்கொழுநன்,\nபெருநிரை விலக்கி, ஆண்டுப்பட் டனனே;\n\nஇன்றும் செருப்பறை கேட்டு, விருப்புற்று மயங்கி,\n\nவேல்கைக் கொடுத்து, வெளிதுவிரித்து உடீஇப்,\n\nபாறுமயிர்க் குடுமி எண்ணெய் நீவி,\n\nஒருமகன் அல்லது இல்லோள்,\nசெருமுக நோக்கிச் செல்க என விடுமே!",
    "meaning": "இவள் எண்ணம் கெட்டொழியட்டும்.\r\nஇவளது துணிவான செயல் கடுமையானது.\r\nஇவள் மூதில் மகளிருள் ஒருத்தியாக இருத்தல் வேண்டும்.\r\nஇவளது கடுமையான எண்ணம் கெட்டொழியட்டும்.\r\nநேற்றைக்கு முந்தைய மேனாள் நடந்த போரில் இவளது அண்ணன் பகைவரின் யானையை வீழ்த்திய போரில் போர்க்களத்திலேயே மாண்டான்.\r\nநேற்று நடந்த போரில் இவளது கணவன் பகைவரின் அணிவகுப்பு பிளவு படும்படி விலக்கிக்கொண்டு முன்னேறி அங்கேயே மாண்டான்.\r\nஇன்றும் போர்ப்பறை ஒலி கேட்டவுடன் ஏதாவது செய்யவேண்டும் என்னும் ஆவலுடன் எண்ணிப்பார்த்து, தன் ஒரே ஒரு மகனை, இளம் பிள்ளையை, பரந்துகிடந்த அவன் தலைமுடியை எண்ணெய் வைத்துச் சீவி முடித்து, வெண்ணிற ஆடையை உடுத்திவிட்டு, வேலைக் கையிலே கொடுத்து, “போர்க்களம் நோக்கிச் செல்க” என்று கூறி அனுப்பிவைக்கிறாளே!\r\nஇவள் சிந்தைத் துணிவு கெட்டொழியட்டும்.\r\nமூதில் மகளிர் – மூத்த மறக்குடிப் பெண்டிர்."
  },
  {
    "story_id": 280,
    "story_category": "purananooru",
    "story_title": "280. வழிநினைந்து இருத்தல் அரிதே!",
    "url": "https://www.tamilsurangam.in/literatures/ettuthogai/purananooru/purananooru_280.html",
    "information": "பாடியவர்: மாறோக்கத்து நப்பசலையார்\n\nதிணை: பொதுவியல் துறை: ஆந்தப் பையுள்",
    "poem": "என்னை மார்பிற் புண்ணும் வெய்ய\n\nநடுநாள் வந்து தும்பியும் துவைக்கும்;\n\nநெடுநகர் வரைப்பின் விளக்கும் நில்லா;\n\nதுஞ்சாக் கண்ணே துயிலும் வேட்கும்;\n\nஅஞ்சுவரு குராஅல் குரலும் தூற்றும்;\nநெல்நீர் எறிந்து விரிச்சி ஓர்க்கும்\n\nசெம்முது பெண்டின் சொல்லும் நிரம்பா;\n\nதுடிய! பாண ! பாடுவல் விறலி!\n\nஎன்ஆ குவிர்கொல் ? அளியிர்; நுமக்கும்\n\nஇவண் உறை வாழ்க்கையோ, அரிதே ! யானும்\nமண்ணுறு மழித்தலைத் , தெண்ணீர் வாரத்,\n\nதொன்றுதாம் உடுத்த அம்பகைத் தெரியல்\n\nசிறுவெள் ஆம்பல் அல்லி உண்ணும்\n\nகழிகல மகளிர் போல,\n\nவழிநினைந்து இருத்தல், அதனினும் அரிதே!",
    "meaning": "என் தலைவன் மார்பில் பட்டிருக்கும் புண்ணோ மிகக் கொடியவை. அத்துடன் வேண்டாத நிமித்தங்களும் தோன்றுகின்றன.\r\nபகலில் பறந்து ஓலிக்கும் தும்பி இனத்து வண்டுகள் நள்ளிரவில் பாடுகின்றன.\r\nவீட்டுக்குள்ளே எரியும் விளக்கும் ஏற்ற ஏற்ற அவிந்துபோகிறது.\r\nதூங்காமல் அவரைப் பாதுகாக்கும் என் கண்களும் தூக்கத்தில் சொருகுகின்றன.\r\nஆந்தை அலறும் ஒலியும் கேட்கிறது.\r\nசெம்முது பெண்டிர் நெல்லும் நீரும் தெளித்து விரிச்சி கேட்குமா எனக் காத்திருந்தபோது நல்ல விரிச்சிச் சொற்களும் வரவில்லை.\r\n \r\nஇது துடி\r\nஇதனை முழக்குபவன்\r\nதுடியன்\r\nதுடியனே,\r\nபாணனே,\r\nபாட்டுப்பாடும் விறலியே,\r\nஇனி உங்களுக்கு என்ன நேரப்போகிறதோ? இனி நீங்கள் இவனோடு சேர்ந்து வாழும் வாழ்க்கை அரிதுதான்.\r\nநானும் தலை முழுகி மொட்டைத் தலையில் தெளிந்த நீர் ஒழுக ஒழுக, முன்பு நான் உடுத்தியிருந்த சிறிய வெண்ணிற ஆம்பல் இலையில் அல்லிப்பொழுதில் (பொழுது புலருமுன் உள்ள வைகறைப் பொழுதில்) உணவிட்டு உண்ணும் ‘கழிகல மகளிர்’ போல இவனை நினைத்துக்கொண்டு வாழ்ந்திருத்தல் அதனினும் அரிய செயலாகிவிடும். (இவனுடன் இறந்துபடுவேன்). – என்கிறாள்."
  },
  {
    "story_id": 281,
    "story_category": "purananooru",
    "story_title": "281. நெடுந்தகை புண்ணே!",
    "url": "https://www.tamilsurangam.in/literatures/ettuthogai/purananooru/purananooru_281.html",
    "information": "பாடியவர்: அரிசில் கிழார்\n\nதிணை: காஞ்சி துறை: பேய்க் காஞ்சி",
    "poem": "தீங்கனி இரவமொடு வேம்புமனைச் செரீஇ,\n\nவாங்குமருப்பு யாழொடு பல்இயம் கறங்கக்,\n\nகைபயப் பெயர்த்து மைஇழுது இழுகி;\n\nஐயவி சிதறி, ஆம்பல் ஊதி,\n\nஇசைமணி எறிந்து, காஞ்சி பாடி,\nநெடுநகர் வரைப்பின் கடிநறை புகைஇக்,\n\nகாக்கம் வம்மோ-காதலந் தோழீ!\n\nவேந்துறு விழுமம் தாங்கிய\n\nபூம்பொறிக் கழற்கால் நெடுந்தகை புண்ணே!",
    "meaning": "இனிய பழம் தரும் இரவம் தழையையும் (மாந்தழை போலும்), வேப்பந்தழையும் வீட்டு மனையில் செருகுவோம்.\r\nவளைந்த கொம்புப்பகுதி யாழிசையோடு பல்வகை இசைக்கருவிகளையும் முழக்குவோம்.\r\nகையால் பையப் பையத் தடவிக்கொடுப்போம்.\r\nமருந்து-மை இழுது (பசை) தடவிக் கட்டுவோம்.\r\nஐயவி என்னும் வெண்சிறு கடுகு எண்ணெய் புண்ணில் தூவுவோம்.\r\nஆம்பலங்குழல் ஊதுவோம். (புண் வலி தெரியாமல் இருக்க)\r\nமணி அடித்துக்கொண்டு காஞ்சிப்பண் (தூங்கவைக்கும் இசை) பாடுவோம்.\r\nவீடு முழுவதும் மணம் கமழும்படி புகை மூட்டுவோம்.\r\nஇப்படி அவனைக் காப்பாற்றுவோம்."
  },
  {
    "story_id": 282,
    "story_category": "purananooru",
    "story_title": "282. புலவர் வாயுளானே!",
    "url": "https://www.tamilsurangam.in/literatures/ettuthogai/purananooru/purananooru_282.html",
    "information": "பாடியவர்: பாலை பாடிய பெருங்கடுங்கோ.",
    "poem": "திணையும் துறையும் தெரிந்தில.\n\nஎகுஉளம் கழிய இருநில மருங்கின்\n\nஅருங்கடன் இறுத்த பெருஞ்செ யாளனை,\n\nயாண்டுளனோ?வென, வினவுதி ஆயின்,\n\n. . . . . . . . . . . .\nவருபடை தாங்கிக் கிளர்தார் அகலம்\n\nஅருங்கடன் இறுமார் வயவர் எறிய,\n\nஉடம்பும் தோன்றா உயிர்கெட் டன்றே,\n\nமலையுநர் மடங்கி மாறுஎதிர் கழியத்\n\nஅலகை போகிச் சிதைந்து வேறு ஆகிய\nபலகை அல்லது, களத்துஒழி யதே;\n\nசேண்விளங்கு நல்லிசை நிறீஇ,\n\nநாநவில் புலவர் வாய் உளானே.",
    "meaning": "வேல் அவன் மார்பில் பாய்ந்தது. உலகுக்குச் செய்யவேண்டிய கடமைகளைச் செய்தவன் அவன். அவன் இப்போது எங்கே இருக்கிறான் என்று வினவுவாயானால்,\r\nதன் கடமையை நிறைவேற்ற எதிர்த்து வந்த வீரர்களை எல்லாம் அவன் தன் நெஞ்சை நிமிர்த்தித் தாங்கினான். அவன் உடம்பும் இப்போது தெரியவில்லை. உயிர் கெட்டுப்போய்விட்டது. எனினும் ஒன்று தெரிகிறது. அவனைத் தாக்கியவர்கள் எல்லாரும் திரும்பிப் போய்க்கொண்டிருக்கின்றனர்.\r\nஇப்போது போர்க்களத்தில் அவனது பலகை (கேடயம்) மட்டும் கிடக்கிறது. அவனது உடம்பை அலகைகள் தின்றுத் தீர்த்துவிட்டன.\r\nஇப்போது அவன் தொலைதூரங்களிலும் தன் புகழை நிலைநாட்டிக்கொண்டிருக்கிறான்."
  },
  {
    "story_id": 283,
    "story_category": "purananooru",
    "story_title": "283. அழும்பிலன் அடங்கான்!",
    "url": "https://www.tamilsurangam.in/literatures/ettuthogai/purananooru/purananooru_283.html",
    "information": "பாடியவர்: அடை நெடுங் கல்வியார்\n\nதிணை: தும்பை துறை: பாண்பாட்டு (பாடாண் பாட்டும் ஆம்).",
    "poem": "ஒண்செங் குரலித் தண்கயம் கலங்கி,\n\nவாளை நீர்நாய் நாள்இரை பெறூஉப்\n\nபெறாஅ உறையரா வராஅலின் மயங்கி\n\nமாறுகொள் முதலையொடு ஊழ்மாறு பெயரும்\n\nஅழும்பிலன் அடங்கான் தகையும் என்றும்,\nவலம்புரி கோசர் அவைக்களத் தானும்,\n\nமன்றுள் என்பது கெட .. .. .. னே பாங்கற்கு\n\nஆர்சூழ் குவட்டின் வேல்நிறத்து இங்க,\n\nஉயிர்புறப் படாஅ அளவைத் தெறுவரத்,\n\nதெற்றிப் பாவை திணிமணல் அயரும்,\nமென்தோள் மகளிர் நன்று புரப்ப,\n\n.. .. .. .. .. ண்ட பாசிலைக்\n\nகமழ்பூந் தும்பை நுதல் அசைத் தோனே.",
    "meaning": "குரலி என்னும் பூ சிவப்பாக இருக்கும். ஒப்புநோக்குக - குரால் = செந்நிற மாடு\r\nகுளத்தில் பூக்கும். இந்தக் குளத்தைக் கலக்கிக்கொண்டு நீர்நாய் பாய்ந்து வாளைமீனை நாள்தோறும் இரையாகப் பெறும்.\r\nஅழும்பிலன் (அழும்பில்) என்பவன் வலம்புரிக் கோசர் அவைக்களத்தைக் கலங்கும்படிச் செய்தான். அவனது கோட்டைக்கு அமைக்கப்பட்டிருந்த அகழியில் முதலைகள் விடப்பட்டிருந்தன.\r\nஇவனது ஊரில் இருந்த ஆற்றுமணலில் மகளிர் ‘தெற்றிப்பாவை’ செய்து விளையாடுவர்.\r\nஇந்த ஊரில் நாடு பிடிக்கும் தும்பைப்போர் நடைபெற்றது."
  },
  {
    "story_id": 284,
    "story_category": "purananooru",
    "story_title": "284. பெயர்புற நகுமே!",
    "url": "https://www.tamilsurangam.in/literatures/ettuthogai/purananooru/purananooru_284.html",
    "information": "பாடியவர்: ஓரம் போகியார்\n\nதிணை: தும்பை துறை: பண்பாட்டு",
    "poem": "வருகதில் வல்லே ; வருகதில் வல் என\n\nவேந்துவிடு விழுத்தூது ஆங்காங்கு இசைப்ப,\n\nநூலரி மாலை சூடிக் , காலின்,\n\nதமியன் வந்த மூதி லாளன்\n\nஅருஞ்சமம் தாங்கி, முன்னின்று எறிந்த\nஒருகை இரும்பிணத்து எயிறு மிறையாகத்\n\nதிரிந்த வாய்வாள் திருத்தாத்,\n\nதனக்குஇரிந் தானைப் பெயர்புறம் நகுமே.",
    "meaning": "தில்’ உடையோர் உடனே வருக. ‘தில்’ உடையோர் உடனே வருக. இது வேந்தன் விடுத்த தூதுச் செய்தி. – இந்தச் செய்தி முழக்கத்தை ஆங்காங்கே முழங்கி நின்று அந்தப் பாணன் சொன்னான்.\r\nஅதனைக் கேட்டதும் முதுகுடி மறவன் ஒருவன் தன்னந்தனியே ஓடிவந்தான். காற்றைப் போல் கால் தெறிக்க ஓடிவந்தான். கழுத்தில் அறுந்த நூலால் கட்டிய மாலை அணிந்திருந்தான்.\r\nபோர்முகத்தில் எதிரிகள் முன்னேறாவண்ணம் தடுத்துக்கொண்டு நின்றான். \r\nஎதிராளி யானையின் ஒற்றைக் கையை வெட்டி வீழ்த்தினான். \r\nஅப்போது மிறை (கறை) படிந்த தன் வாளை யானையின் எயிறு(பல்) போல் விளங்கும் அதன் தந்தத்தில் தீட்டிக்கொண்டான்."
  },
  {
    "story_id": 285,
    "story_category": "purananooru",
    "story_title": "285. தலைபணிந்து இறைஞ்சியோன்!",
    "url": "https://www.tamilsurangam.in/literatures/ettuthogai/purananooru/purananooru_285.html",
    "information": "பாடியவர்: அரிசில் கிழார்\n\nதிணை: வாகை துறை: சால்பு முல்லை",
    "poem": "பாசறை யீரே ! பாசறை யீரே !\n\nதுடியன் கையது வேலே ; அடிபுணர்\n\nவாங்குஇரு மருப்பின் தீந்தொடைச் சீறியாழ்ப்\n\nபாணன் கையது தோலே ; காண்வரக்\n\nகடுந்தெற்று மூடையின் .. .. ..\nவாடிய மாலை மலைந்த சென்னியன்;\n\nவேந்துதொழில் அயரும் அருந்தலைச் சுற்றமொடு\n\nநெடுநகர் வந்தென, விடுகணை மொசித்த\n\nமூரி வேண்டோள் .. .. .. .. ..\n\nசேறுபடு குருதிச் செம்மலுக் கோஒ!\nமாறுசெறு நெடுவேல் மார்புஉளம் போக;\n\nநிணம்பொதி கழலொடு நிலம் சேர்ந் தனனெ;\n\nஅதுகண்டு, பரந்தோர் எல்லாம்-புகழத் தலைபணிந்து\n\nஇறைஞ்சி யோனே, குருசில் ! _ பிணங்குகதிர்\n\nஅலமரும் கழனித் தண்ணடை ஒழிய;\nஇலம்பாடு ஒக்கல் தலைவற்குஓர்\n\nகரம்பைச் சீறூர் நல்கினன் எனவே.",
    "meaning": "போர்ப்பாசறையில் இருப்பவர்களே! போர்ப்பாசறையில் இருப்பவர்களே! கேளுங்கள்.\r\nகுருதி கொட்டக் கொட்ட வெற்றிவீரன் வந்தான். துடிப்றை முழக்கும் கலைஞன் அவனது வேலைச் சுமந்துகொண்டு வந்தான். யாழ் மீட்டும் பாணன் அவனது தோலை(கேடயத்தை) எடுத்துக்கொண்டு வந்தான். வீரனின்  தலைமாலை வாடிக் கிடந்தது. வேந்தனின் ஆணையை நிறைவேற்றும் ஆட்சிச் சுற்றம் அவனைச் சூழ்ந்து வந்தது. வலிமை மிக்க அந்தச் செம்மலின் தோல்-கேடையம்  கிழிந்துபோய்(மூரி) குருதிச் சேற்றோடு காணப்பட்டது.\r\nஓஓ!\r\nமாற்றான் வேல் அவன் மார்பின் உள்ளே பாய்ந்தது. அதனை அவன் பிடுங்கிப் போட்டான். அப்போது அவன் காலில் அணிந்திருந்த வீரக்கழலில் அவனது தசைப்பிண்டம்(நிணம்) ஒட்டிக்கொண்டது. இவற்றோடு அவன் நிலத்திலே சாய்ந்தான். அது கண்டு அங்குப் பரவிநின்றோர் அனைவரும் அவனைப் புகழ்ந்தனர்.\r\nஅதனைக் கேட்ட அந்தக் குரிசில் (செம்மல்) [குரு = சிவப்பு, குரு = செம்மையான நெறியைக் கடைப்பிடித்து வாழ்ந்துகாட்டுபவர்] புகழ்ந்தவருக்குத் தலைவணங்கினான். புகழுக்கு நாணினான்.\r\nஅத்துடன் அரசனாகிய குருசிலும் அவனுக்கு ஓர் ஊரையே நிலக்கொடையாக வழங்கினான். அது நெருக்கமாக நெற்கதிர் வாங்கி விளையும் நன்செய் வயல் (கழனி) சூழ்ந்த ஊர்.\r\nஅவன் வறண்ட நிலம் கொண்ட (கரம்பை) சிற்றூரில் வாழ்ந்தவன். வறுமையில் வாடிய சுற்றத்தாரின் தலைவன்."
  },
  {
    "story_id": 286,
    "story_category": "purananooru",
    "story_title": "286. பலர்மீது நீட்டிய மண்டை!",
    "url": "https://www.tamilsurangam.in/literatures/ettuthogai/purananooru/purananooru_286.html",
    "information": "பாடியவர்: அவ்வையார்\n\nதிணை: கரந்தை துறை: வேத்தியல்",
    "poem": "வெள்ளை வெள்யாட்டுச் செச்சை போலத்\n\nதன்னோர் அன்ன இளையர் இருப்பப்,\n\nபலர்மீது நீட்டிய மண்டைஎன் சிறுவனைக்\n\nகால்வழி கட்டிலிற் கிடப்பித்,\n\nதூவெள் அறுவை போர்ப்பித் திலதே!",
    "meaning": "வெண்ணிற வெள்ளாட்டுத் தலை போன்ற தோற்றத்துடன் என் மகனது தோழர்களாகிய இளையர் (வீரர்) பலர் இருக்கும்போது என் சிறுவன் மட்டும் இல்லை. அவன் ஆனிரை மீட்கும் கரந்தைப் போரில் ஈடுபட்டிருக்கும்போது பலரது மண்டைகளை உருட்டினான். அப்போது இவன் மண்டையும் உருண்டுவிட்டது. அதனால், இறந்தவர்களைக் கால் இல்லாத பாடைக் கட்டிலில் கிடத்தி வெள்ளைத்துணி போர்த்திச் சடங்கு செய்து எரிப்பார்களே அது போன்ற சடங்கைக் கூட என்னால் செய்ய முடியவில்லையே – என்கிறாள் தாய் ஒருத்தி."
  },
  {
    "story_id": 287,
    "story_category": "purananooru",
    "story_title": "287. காண்டிரோ வரவே!",
    "url": "https://www.tamilsurangam.in/literatures/ettuthogai/purananooru/purananooru_287.html",
    "information": "பாடியவர்: சாத்தந்தையார்\n\nதிணை: கரந்தை துறை: நீண்மொழி",
    "poem": "துடி எறியும் புலைய!\n\nஎறிகோல் கொள்ளும் இழிசின!\n\nகால மாரியின் அம்பு தைப்பினும்,\n\nவயல் கெண்டையின் வேல் பிறழினும்,\n\nபொலம்புனை ஓடை அண்ணல் யானை\nஇலங்குவாள் மருப்பின் நுதிமடுத்து ஊன்றினும்,\n\nஓடல் செல்லாப் பீடுடை யாளர்\n\nநெடுநீர்ப் பொய்கைப் பிறழிய வாளை\n\nநெல்லுடை நெடுநகர்க் கூட்டுமுதல் புரளும்,\n\nதண்ணடை பெறுதல் யாவது? படினே;\nமாசில் மகளிர் மன்றல் நன்றும்,\n\nஉயர்நிலை உலகத்து, நுகர்ப; அதனால்\n\nவம்ப வேந்தன் தானை\n\nஇம்பர் நின்றும் காண்டிரோ, வரவே!",
    "meaning": "புலையன் துடி-மேளம் கொட்டுபவன்.\r\nஇழிசினன் கோலால் தட்டி இசையெழுப்புபவன்.\r\nஇருவரும் இசைவாணர்கள்.\r\nபுலைய, இழிசின, என்று இருவரையும் விளித்துப் புலவர் சொல்வன இவை.\r\nமாரிக்காலத்து நீர்த்தாரை போல அம்பு உடம்பில் தைத்தாலும், \r\nவயலில் கெண்டைமீன் பிறழ்வது போல உடம்பில் வேல் புரண்டாலும், \r\nபொன்னாலான நெற்றி-ஓடை கொண்ட மாபெரும் யானை தன் தந்தக் கூர்மையால்  குத்தினாலும் \r\nஅஞ்சி ஓடாத பீடுடையாளன் அவன்.\r\nஅந்தப் பெருமையைப் பாராட்டி அவனுக்கு வேந்தன் தண்ணடை (நன்செய்-நிலம்) வழங்குவான். \r\nபொய்கையில் வாழும் வாளைமீன் பிறழும்போது நெல் சேமிமித்து வைத்திருக்கும் குதிர் என்னும் கூட்டில் மோதித் திரும்பும் அளவுக்கு நீர்வளம் மிக்க தண்ணடை-வயல் அது.\r\nஅதனைக் கொடுத்தாலும்\r\nபோரில் இறந்துபடுவானேயாயின்,\r\nஅவனுக்கு வழங்கப்பட்ட நிலத்தால் என்ன பயன்?\r\nஅவனுக்குக் கிடைப்பதெல்லாம் மேலுலகத்தில் குற்றமற்ற மகளிரைத் தழுவும் இன்ப வாழ்வுதான் கிட்டும்.\r\nஅதனால்\r\nவம்புப் பிடித்த பகைவேந்தர் படை இந்த உலகில் வரக்கண்டு தாக்கும் பேறு பெற்றவனே பீடுடையாளன்."
  },
  {
    "story_id": 288,
    "story_category": "purananooru",
    "story_title": "288. மொய்த்தன பருந்தே!",
    "url": "https://www.tamilsurangam.in/literatures/ettuthogai/purananooru/purananooru_288.html",
    "information": "பாடியவர்: கழாத்தலையார்\n\nதிணை: தும்பை துறை: மூதின் முல்லை",
    "poem": "மண்கொள வரிந்த வைந்நுதி மறுப்பின்\n\nஅண்ணல் நல்ஏறு இரண்டு உடன் மடுத்து,\n\nவென்றதன் பச்சை சீவாது போர்த்த\n\nதிண்பிணி முரசம் இடைப்புலத்து இரங்க,\n\nஆர்அமர் மயங்கிய ஞாட்பின், தெறுவர,\nநெடுவேல் பாய்ந்த நாணுடை நெஞ்சத்து,\n\nஅருகுகை .. .. .. .. .. .. மன்ற\n\nகுருதியொடு துயல்வரும் மார்பின்\n\nமுயக்கிடை ஈயாது மொய்த்தன, பருந்தே.",
    "meaning": "அவள் முலை பருத்தன. அவனைத் தழுவ விரும்பிய விம்மிதத்தில் பருத்தன. அவளை மொய்த்துக்கொண்டு (நச்சரித்திக்கொண்டு) பருத்தன.\r\nபெரியதோர் போரில் வேல் பாய்ந்து அவன் மார்பில் குருதி ஒழுகிக்கொண்டிருந்தது. அவனை அவள் முயங்கித் தழுவவில்லை. காரணம் அவள் நாணம். அவன் மார்பில் ஒழுகிக்கொண்டுருக்கும் குருதி அன்று.\r\nஅன்று போர்.\r\nமுரசு முழக்கத்துடன் போர்.\r\nமுரசு மயிர் சீவாத பச்சையான தோல் போர்த்திய முரசு.\r\nதன் கூர்மையான கொம்புகளால் மண்ணைக் குத்தித் தன் திறமையைக் காதலிப் பசுவுக்குக் காட்டிய இரண்டு காளைகளில் வென்ற காளையின் தோலை உரித்துப் போர்த்தப்பட்ட முரசம் அது.\r\nஅந்த முரசு முழங்கிய போர் அது."
  },
  {
    "story_id": 289,
    "story_category": "purananooru",
    "story_title": "289. ஆயும் உழவன்!",
    "url": "https://www.tamilsurangam.in/literatures/ettuthogai/purananooru/purananooru_289.html",
    "information": "பாடியவர்: கழாத்தலையார்.\n\nதிணை, துறை. தெரிந்தில.",
    "poem": "ஈரச் செவ்வி உதவின ஆயினும்,\n\nபல்எருத் துள்ளும் நல் எருது நோக்கி,\n\nவீறுவீறு ஆயும் உழவன் போலப்,\n\nபீடுபெறு தொல்குடிப் பாடுபல தங்கிய\n\nமூதி லாளர் உள்ளும், காதலின்\nதனக்கு முகந்து ஏந்திய பசும்பொன் மண்டை,\n\nஇவற்கு ஈக ! என்னும்; அதுவும்அன் றிசினே;\n\nகேட்டியோ வாழி_பாண! பாசறைப்,\n\nபூக்கோள் இன்று என்று அறையும்\n\nமடிவாய்த் தண்ணுமை இழிசினன் குரலே?",
    "meaning": "பாசறையில் இன்று பூக்கோள் (பூமி விரிவாக்கும் நாள்) – என்றான்.\r\n(பூ = பூத்திருக்கும் நிலம் - ஒப்புநோக்குக - பூமாதேவி)\r\nபூக்கோள் நாள் என்பது செல்லும் போர்த்தன்மைக்கு ஏற்ற அடையாளப் பூவைச் சூடும் விழாநாள் என்று பூறநானூற்றுப் பழைய உரைக்குறிப்பு கூறுகிறது. அவை வெட்சி, கரந்தை, வஞ்சி, காஞ்சி, உழிஞை, நொச்சி, தும்பை, வாகை என்பன.\r\nஈரநிலத்தை உழுவதற்குப் பயன்பட்ட பல எருதுகளுக்குள்ளே நல்ல எருதினைத் தனித்தனியாகப் பிரித்துப் பார்த்து நல்லேர் விழாக் கொண்டாட்டத்தில் ஏரில் பூட்டும் உழவனைப் போல \r\nமுதுகுடியில் பிறந்த பலருள்ளும் சிறந்த வீரனைத் தெரிவுசெய்து “எனக்குப் பொன்னிற அகல்மண்டையில் முகந்தெடுத்த கள்ளையும் கறியையும் இவனுக்கே கொடுங்கள்” என்று ஒருவன் இவன்மீதுள்ள காதலால் சொல்வதையும் கேட்டாயா? \r\nஅத்துடன் “ஆங்கே இருப்பதையும் இவனுக்கே கொடுங்கள்” என்கிறானே!"
  },
  {
    "story_id": 290,
    "story_category": "purananooru",
    "story_title": "290. மறப்புகழ் நிறைந்தோன்!",
    "url": "https://www.tamilsurangam.in/literatures/ettuthogai/purananooru/purananooru_290.html",
    "information": "பாடியவர்: அவ்வையார்\n\nதிணை: கரந்தை துறை: குடிநிலையுரைத்தல்",
    "poem": "இவற்குஈந்து உண்மதி, கள்ளே; சினப்போர்\n\nஇனக்களிற்று யானை_இயல்தேர்க் குருசில்!\n\nநுந்தை தந்தைக்கு இவன்தந்தை தந்தை,\n\nஎடுத்துஎறி ஞாட்பின் இமையான், தச்சன்\n\nஅடுத்துஎறி குறட்டின், நின்று மாய்ந் தனனே:\nமறப்புகழ் நிறைந்த மைந்தினோன் இவனும்,\n\nஉறைப்புழி ஓலை போல\n\nமறைக்குவன்_ பெரும ! நிற் குறித்துவரு வேலே.",
    "meaning": "அரசே! கள்ளை இவனுக்குக் கொடுத்துவிட்டுப் பின்னர் நீ உண்க. உன்னுடைய பாட்டனுக்கு இவனுடைய தந்தை உதவினான். பகைவர் வேலை எடுத்து எறியும் போரில் கண் இமைக்காது முன்னே நின்று தடுத்து உதவினான். தச்சன் செய்த வண்டிச் சக்கரத்தில் ஆரைக்கால்கள் பாய்ந்து நிற்கும் குடம் போல வேல்கள் உடம்பில் பாய்ந்து நிற்க மாண்டான். இவனும் வீரத்தில் புகழ் நிறைந்து வலிமை மிக்கவன். மழை மொழியும்போது தாழங்குடை மழையைத் தடுப்பது போல உன்மீது பாயும் வேலை இவன் தடுத்து நிற்பான்"
  },
  {
    "story_id": 291,
    "story_category": "purananooru",
    "story_title": "291. மாலை மலைந்தனனே!",
    "url": "https://www.tamilsurangam.in/literatures/ettuthogai/purananooru/purananooru_291.html",
    "information": "பாடியவர்: நெடுங்கழுத்துப் பரணர்\n\nதிணை: கரந்தை துறை: வேத்தியல்",
    "poem": "சிறாஅஅர் ! துடியர்! பாடுவல் மகாஅஅர்;\n\nதூவெள் அறுவை மாயோற் குறுகி\n\nஇரும்புள் பூசல் ஓம்புமின்; யானும்,\n\nவிளரிக் கொட்பின், வெண்ணரி கடிகுவென்;\n\nஎன்போற் பெருவிதுப்பு உறுக, வேந்தே_\nகொன்னும் சாதல் வெய்யோற்குத் தன்தலை!\n\nமணிமருள் மாலை சூட்டி, அவன் தலை\n\nஒருகாழ் மாலை தான்மலைந் தனனே!",
    "meaning": "மாயோன் (கருநிறக் காளை) மாண்டான். அவன் உடலைப் பாதுகாக்க வேண்டும். சிறுவர்களே! துடிப்பறை முழக்குபவர்களே! பாடும் பாணர் மக்களே! நீங்கள் இவன் பக்கத்தில் இருங்கள். தூய வெண்ணிற ஆடையைப் போர்த்துங்கள். இவனைத் தின்ன வரும் பறவைகளை ஓட்டுங்கள். நான் விளரிப்பண் (இரங்கல்-பண்) பாடி நரியை ஓட்டுகிறேன். என்னைப் போல் எல்லாரும் துடிப்போடு செயல்படுங்கள். வேந்தனும் விரைந்து செயல்படட்டும்.\r\nமாண்ட மாயோன் பயன்படாவிட்டாலும் போரில் சாதலை விரும்புபவன். விரும்பியபடி போரில் மாண்டிருக்கிறான். வேந்தன் தன் தலைமாலையை இவன் தலையில் சூட்டுவானாக. அத்துடன் இவன் கழுத்தில் ஒரு வயிர-மாலை சூட்டுவானாக."
  },
  {
    "story_id": 292,
    "story_category": "purananooru",
    "story_title": "292. சினவல் ஓம்புமின்!",
    "url": "https://www.tamilsurangam.in/literatures/ettuthogai/purananooru/purananooru_292.html",
    "information": "பாடியவர்: விரிச்சியூர் நன்னாகனார்\n\nதிணை: வஞ்சி துறை: பெருஞ்சோற்று நிலை",
    "poem": "வேந்தற்கு ஏந்திய தீந்தண் நறவம்\n\nயாம்தனக்கு உறுமறை வளாவ, விலக்கி,\n\nவாய்வாள் பற்றி நின்றனென் என்று,\n\nசினவல் ஓம்புமின் சிறுபுல் லாளர்!\n\nஈண்டே போல வேண்டுவன் ஆயின்,\nஎன்முறை வருக என்னான், கம்மென\n\nஎழுதரு பெரும்படை விலக்கி,\n\nஆண்டு நிற்கும் ஆண்தகை யன்னே.",
    "meaning": "சிறு புல்லாளர்களே! (எளிய மக்களே) வேந்தர்க்கு வழங்கும் இனிய குளுமையான நறவக்கள்ளை யாம் உரிய முறையில் கலக்கி வரிசையாக வழங்கிக்கொண்டு வரும்போது இவன் வேண்டாம் என்று வாங்க மறுத்துவிட்டுத் தன் வாளை ஏந்திக்கொண்டு நிற்கிறானே என்று இவன்மீது சினம் கொள்ளாதீர்கள். (இவன் இப்படித்தான்) ஆனால் போர் மூளும்போது போரிடுவதற்கு உரிய என் முறை வரட்டும் என்று காத்திருக்கமாட்டான். ‘கம்’ என (உம் என) உந்தி முந்திக்கொண்டு எதிராளி படையை விலக்கிப் போரிடுவான்."
  },
  {
    "story_id": 293,
    "story_category": "purananooru",
    "story_title": "293. பூவிலைப் பெண்டு!",
    "url": "https://www.tamilsurangam.in/literatures/ettuthogai/purananooru/purananooru_293.html",
    "information": "பாடியவர்: நொச்சி நியமங்கிழார்\n\nதிணை: காஞ்சி துறை: பூக்கோட் காஞ்சி",
    "poem": "நிறப்புடைக்கு ஒல்கா யானை மேலோன்\n\nகுறும்பர்க்கு எறியும் ஏவல் தண்ணுமை\n\nநாண்உடை மாக்கட்கு இரங்கும் ஆயின்,\n\nஎம்மினும் பேர்எழில் இழந்து, வினை எனப்\n\nபிறர்மனை புகுவள் கொல்லோ?\nஅளியள் தானே, பூவிலைப் பெண்டே!",
    "meaning": "நிறப்படைக்கு ஒல்கா யானை மேலோன் = நெஞ்சை நிமிர்த்திப் போரிடுவோருக்குத் தளராது யானைமேலிருந்து தாக்கும் வேந்தன், \r\nகுறும்பர்க்கு எறியும் ஏவல் தண்ணுமை – குறுநில மன்னன் பணிந்து பெண்ணைத் தந்துவிட வேண்டும் என்று முழக்கும் தண்ணுமையானது, \r\nநாண் உடை மாக்கட்கு இரங்கும் ஆயின் = எதிர்த்துத் தாக்காமல் நாணம் கொண்டு அமைவோர்க்கு ஒலிக்குமாயின், \r\nஎம்மினும் பேர் எழில் இழந்து =  புலவர் கூறுகிறார், தன்னைக்காட்டிலும் அழகிழந்து, \r\nவினை என = தலைவிதியே என்று, \r\nபிறர்மனைப் புகுவள் கொல்லோ = மறக்குடி மகன் அல்லாத வேந்தனாகிய பிறர் மனை புகுவாளோ, \r\nபூவிலைப் பெண்டு = வேந்தன் தரும் பூவிலையைப் பெற்றுக்கொண்டு\r\nஎனப் பாடலில் உள்ளவாறு பொருளமைதி கண்டுகொள்ளலாம்."
  },
  {
    "story_id": 294,
    "story_category": "purananooru",
    "story_title": "294. வம்மின் ஈங்கு!",
    "url": "https://www.tamilsurangam.in/literatures/ettuthogai/purananooru/purananooru_294.html",
    "information": "பாடியவர்: பெருந்தலைச் சாத்தனார்\n\nதிணை: தும்பை துறை: தானை மறம்",
    "poem": "வெண்குடை மதியம் மேல்நிலாத் திகழ்தரக்;\n\nகண்கூடு இறுத்த கடல்மருள் பாசறைக்,\n\nகுமரிப்படை தழீஇய கூற்றுவினை ஆடவர்\n\nதமர்பிறர் அறியா அமர்மயங்கு அழுவத்து,\n\nஇறையும் பெயரும் தோற்றி,நுமருள்\nநாள்முறை தபுத்தீர் வம்மின், ஈங்கு எனப்\n\nபோர்மலைந்து ஒருசிறை நிற்ப, யாவரும்\n\nஅரவுஉமிழ் மணியின் குறுகார்;\n\nநிரைதார் மார்பின்நின் கேள்வனைப் பிறரே.",
    "meaning": "போர்ப்பாசறை.\r\nஅங்கே அரசனின் வெண்கொற்றக் குடை.\r\nஅது நிலாவைப் போலப் போர்வீரர்களுக்கெல்லாம் குளுமை தந்துகொண்டிருக்கிறது.\r\nகண்ணில் கண்ட இடமெல்லாம் மறவர்கள் கூடி நிற்கும் பாசறை.\r\nஇந்தப் பாசறை கடல் போலப் பரந்து காணப்படுகிறது.\r\nகுமரித் தன்மை (மனம் சோராமை) கொண்ட படைவீரர்கள் கூடிநிற்கும் பாசறை.\r\nகூற்றுவன் போலச் செயல்படும் ஆண்கள் கூடிநிற்கும் பாசறை.\r\nதமர் யார், பிறர் யார் எனத் தெரியாமல் மயங்கிக் கிடக்கும் அழுவக்கடல் அது.\r\nபோரிடும் முறை தனக்கு வரும்மோதெல்லாம் தள்ளிப்போட்டவர்கள் எல்லாரும் வாருங்கள் என ஒருவன் கூட்டிக்கொண்டு சென்றான்.\r\nஅரசன் பொயரையும், தன் பெயரையும் வெளிப்படுத்திக்கொண்டு அழைத்துச் சென்றான்.\r\nஅவர்கள் அனைவரும் போர்க்களத்தில் நிற்கும்போது இவன் தனியொருவனாக முன்னே நின்றான்.\r\nபாம்பு மணியைக் கக்கி அதன் ஒளியில் இரை தேடும் என்பது ஒரு நம்பிக்கை.\r\nபாம்புக்குப் பயந்து அந்த மணியின் பக்கம் யாரும் செல்லாதது போல இவனை யாரும் நெருங்கவில்லை."
  },
  {
    "story_id": 295,
    "story_category": "purananooru",
    "story_title": "295. ஊறிச் சுரந்தது!",
    "url": "https://www.tamilsurangam.in/literatures/ettuthogai/purananooru/purananooru_295.html",
    "information": "பாடியவர்: அவ்வையார்\n\nதிணை: தும்பை துறை: உவகைக் கலுழ்ச்சி",
    "poem": "கடல்கிளர்ந் தன்ன கட்டூர் நாப்பண்,\n\nவெந்துவாய் மடித்து வேல்தலைப் பெயரித்,\n\nதோடுஉகைத்து எழுதரூஉ, துரந்துஎறி ஞாட்பின்,\n\nவருபடை போழ்ந்து வாய்ப்பட விலங்கி,\n\nஇடைப்படை அழுவத்துச் சிதைந்து வேறாகிய,\nசிறப்புடை யாளன் மாண்புகண் டருவி,\n\nவாடுமலை ஊறிச் சுரந்தன\n\nஓடாப் பூட்கை விடலை தாய்க்கே.",
    "meaning": "புதிதாக உண்டாக்கப்பட்ட போர்க்களம். கடலில் அலை வீசிவது போல போர் வீரர்கள் மோதிக்கொண்டிருந்த போர்க்களம். மனம் வெதும்பிய போராளிகள் வாயை மடித்துக்கொண்டு வேலை மாறி மாறி வீசிக்கொண்டிருந்த போர்க்களம். தோடு என்னும் தொகுப்பு-அணியாகத் திரண்டு உந்தி எழுந்து, போர்க்கருவிகளை வீசி எறிந்துகொள்ளும் போர் நிகழ்ந்துகொண்டிருந்த போர்க்களம்.\r\nஅழுவம் – இலைதழைகள் அழுகிக் கிடக்கும் காடு. இங்குப், பிணங்கள் அழுகக் கிடக்கும் போர்க்களம்.\r\nசிறப்புடையாளன் - அவள் மகன் தாக்க வந்த படையை, அப்படையின் முன்னேற்றம் கெட்டொழியும்படி விலக்கிக்கொண்டு உள்ளே நுழைந்தான். இடைப்பட்ட அழுவத்தில் சிதைந்து துண்டு துண்டாகச் சிதைக்கப்பட்டான்.\r\nசிறப்புடையாளன் தாய் – மறக்குடிப் பெண் – போர் முடிந்த பின் போர்க்களம் சென்றாள். தன் மகனின் போர்த்திறச் சிறப்பினைக் கண்டாள். அவன்மீது அருள் சுரந்தது. வாடிக்கிடந்த அவள் முலை, அவனுக்குப் பாலூட்டிய முலை அருள்-பால் ஊறிச் சுரந்தது. புறங்கொடாத மன-உரம் கொண்ட விடலை என்பதால் சுரந்தது."
  },
  {
    "story_id": 296,
    "story_category": "purananooru",
    "story_title": "296. நெடிது வந்தன்றால்!",
    "url": "https://www.tamilsurangam.in/literatures/ettuthogai/purananooru/purananooru_296.html",
    "information": "பாடியவர்: வெள்ளை மாளர்\n\nதிணை: வாகை துறை: எறான் முல்லை",
    "poem": "வேம்புசினை ஒடிப்பவும், காஞ்சி பாடவும்,\n\nநெய்யுடைக் கையர் ஐயவி புகைப்பவும்,\n\nஎல்லா மனையும் கல்லென் றவ்வே\n\nவெந்துஉடன்று எறிவான் கொல்லோ\n\nநெடிதுவந் தன்றால் நெடுந்தகை தேரே?",
    "meaning": "காஞ்சிப்பண் இசைக்கின்றனர். (புண் வலி தெரியாமல் இருக்க) \r\nவெண்சிறு கடுகு எண்ணெய் பூசுகின்றர். \r\nவெண்சிறு கடுகைப் புகைக்கின்றனர். \r\nஎல்லா வீடுகளிலும் ‘கல்’ என்ற கமுக்கமான ஒலி.\r\nஒருவன் தேர் மட்டும் மெதுவாகக் காலம் தாழ்ந்து வந்துகொண்டிருக்கிறது. அவன் தன் விழுப்புண் பற்றிக் கவலை கொள்ளவில்லை. இவன்மீது வேந்தன் சினம் கொள்வானோ? (உடனே வந்து புண்ணை ஆற்றிக்கொள்ளாமைக்காக)\r\nபண்டைக்காலப் போர்முறை – காலையில் குறிப்பிட்ட காலத்தில் போர்த்தொடக்கப்பறை இரண்டு பக்கங்களிலும் முழங்கப்பட்ட பின்னர் போர் நிகழும். மாலையில் குறிப்பிட்ட காலத்தில் போர்நிறுத்தப் பறை ஒருபக்கத்தில் முழங்கியதும் நிறுத்தப்படும். மறுநாள் தொடரும்.\r\nபாடலில் கூறப்பட் மறவன் போர் நின்றதும் திரும்பாமல் பூண்ணைப் பற்றிக் கவலைப்படாமல் காலம் கடந்து திரும்புகிறான்.\r\nஅதனால் அரசன் சினம் கொள்வானோ எனப் பாடல் குறிப்பிடுகிறது."
  },
  {
    "story_id": 297,
    "story_category": "purananooru",
    "story_title": "297. தண்ணடை பெறுதல்!",
    "url": "https://www.tamilsurangam.in/literatures/ettuthogai/purananooru/purananooru_297.html",
    "information": "பாடினோர் பாடப்பட்டோன் : பெயர்கள் \n\nதெரிந்தில.\n\nதிணை: வெட்சி துறை: இண்டாட்டு",
    "poem": "பெருநீர் மேவல் தண்ணடை எருமை\n\nஇருமருப்பு உறழும் நெடுமாண் நெற்றின்\n\nபைம்பயறு உதிர்த்த கோதின் கோல்அணைக்,\n\nகன்றுடை மரையாத் துஞ்சும் சீறூர்க்\n\nகோள்இவண் வேண்டேம், புரவே; நார்அரி\nநனைமுதிர் சாடிநறவின் வாழ்த்தித்,\n\nதுறைநனி கெழீஇக் கம்புள் ஈனும்\n\nதண்ணடை பெறுதலும் உரித்தே, வைந்நுதி\n\nநெடுவேல் பாய்ந்த மார்பின்,\n\nமடல்வன் போந்தையின், நிற்கு மோர்க்கே.",
    "meaning": "சீறூர் – சிற்றூர் – பெருகிக் கிடக்கும் தண்ணீரை எருமை விரும்பும்.  இலை-அடை மண்டிக் கிடக்கும் தண்ணடை நிலம் அது. கன்றுகளுடன் மரையா துஞ்சும் சீறூர் அது. அங்கே பயிற்றம்பயறு அடித்த கோது கொட்டிக்கிடக்கும் மெத்தையில் அந்த மரையா உறங்கும். அத்தகைய சீறூரை இங்கே பெற்றுக்கொள்ள மாட்டேன் என்றான் அவன். போருக்குப் புறப்படும்போது இவ்வாறு சொன்னான்.\r\nஇப்போது போர்க்களத்தில் நிற்கிறான். கருக்குமட்டையுடன் நிற்கும் பனைமரம் போல நிற்கிறான். தன் உடலில் வேல்நுனிகள் பல பாய்ந்திருக்கும் கோலத்துடன் நிற்கிறான்.\r\nஇவனுக்கு இப்போது தண்ணடை நன்செய்நிலம் புரவு நிலமாக வழங்குதல் தகும். நீர்நிலைகளில் வாழும் கம்புள் கோழி முட்டையிட்டு வாழும் தண்ணடை நிலம் பெற்றுக்கொள்ளும் உரிமை இப்போது இவனுக்கு உண்டு"
  },
  {
    "story_id": 298,
    "story_category": "purananooru",
    "story_title": "298. கலங்கல் தருமே!",
    "url": "https://www.tamilsurangam.in/literatures/ettuthogai/purananooru/purananooru_298.html",
    "poem": "'எமக்கே கலங்கல் தருமே தானே\n\nதேறல் உண்ணும் மன்னே : நன்றும்\n\nஇன்னான் மன்ற வேந்தே; இனியே_\n\nநேரார் ஆரெயில் முற்றி,\n\nவாய் மடித்து உரறி, நீ முந்து? என் னானே.",
    "meaning": "தேறல் கள்ளை அரசன் மட்டும் உண்கிறான். \r\nபகைவர் கோட்டையை முற்றுகை இட்டுக்கொண்டிருக்கையில் தன் வாயை மடித்து உருமுகிறான். \r\nமறக்குடி மகன் ஒருவனை “நீ முந்திச் செல்” என உருமுகிறான். \r\nஇந்த அரசன் கொடியவன்.  \r\nகோட்டை முற்றுகையைக் கூறும் இந்தப் பாடலை – கரந்தை நெடுமொழி எனத் – திணை-துறை பகுத்தவர் குறிப்பிடுவது எதனால் என விளங்கவில்லை"
  },
  {
    "story_id": 299,
    "story_category": "purananooru",
    "story_title": "299. கலம் தொடா மகளிர்!",
    "url": "https://www.tamilsurangam.in/literatures/ettuthogai/purananooru/purananooru_299.html",
    "information": "பாடியவர்: பொன் முடியார்\n\nதிணை: நொச்சி துறை: குதிரை மறம்",
    "poem": "பருத்தி வேலிச் சீறூர் மன்னன்\n\nஉழுத்துஅதர் உண்ட ஓய்நடைப் புரவி,\n\nகடல்மண்டு தோணியின், படைமுகம் போழ_\n\nநெய்ம்மிதி அருந்திய, கொய்சுவல் எருத்தின்,\n\nதண்ணடை மன்னர், தாருடைப் புரவி,\nஅணங்குஉடை முருகன் கோட்டத்துக்\n\nகலம்தொடா மகளிரின், இகழ்ந்துநின் றவ்வே.",
    "meaning": "இரண்டு சிற்றூர் மன்னர்களுக்கு இடையே போர். இருவரும் குதிரைமீது வந்து போரிட்டனர். ஒருவன் பருத்திச்செடி வேலியாக விளங்கும் சீறூர் மன்னன். அவன் குதிரை உழுந்துச் சக்கையை உண்டு வளர்ந்தது.\r\nமற்றொருவன் தண்ணடை (நன்செய்நிலம்) அரசன். இவன் குதிரை நெய் ஊற்றி மிதித்த சோற்றினைத் தின்று வளர்ந்தது. பிடரி மயிர் கத்திரிக்கப்பட்டு அழகிய தோற்றம் கொண்டது. மாலையிட்டு அழகு செய்யப்பட்டது.\r\nஉழுந்து-அதர் தின்ற குதிரை போரிடுவோரை விலக்கிக்கொண்டு பாய்ந்தது. நெய்ச்சோறு தின்ற குதிரை அதனைத் தொடக்கூடச் செய்யாமல் ஒதுங்கி நின்றது. குதிரைமீது வந்த மன்னர்கள் இவ்வாறு போரிட்டனர்.\r\nஎப்படி ஒதுங்கி நின்றது?\r\nமாதவிடாய்க் காலத்தில் சமையல் செய்யாமல் ஓய்ந்திருக்கும் மகளிர் முருகன் கோயிலுக்குள் நுழையாமல் அதன் வெளிப்புறம் நின்று வழிபடுவது போல நெய்ச்சோறு தின்ற குதிரை ஒதுங்கி நின்றது."
  },
  {
    "story_id": 300,
    "story_category": "purananooru",
    "story_title": "300. எல்லை எறிந்தோன் தம்பி!",
    "url": "https://www.tamilsurangam.in/literatures/ettuthogai/purananooru/purananooru_300.html",
    "information": "பாடியவர்: அரிசில் கிழார்\n\nதிணை: தும்பை துறை: தானைமறம்",
    "poem": "தோல்தா; தோல்தா என்றி ; தோலொடு\n\nதுறுகல் மறையினும் உய்குவை போலாய்;\n\nநெருநல் எல்லைநீ எறிந்தோன் தம்பி,\n\nஅகல்பெய் குன்றியின் சுழலும் கண்ணன்,\n\nபேரூர் அட்ட கள்ளிற்கு\nஓர் இல் கோயின் தேருமால் நின்னே.",
    "meaning": "நேற்று நீ ஒரு வீரனை வீழ்த்தினாயே அவன் தம்பி உன்னைக் கொல்வதற்குத் தேடிக்கொண்டிருக்கிறான். தீ கக்கும் எரிமலை போலத் தன் கண்ணைச் சுழற்றிக்கொண்டு தேடிக்கொண்டிருக்கிறான். \r\nஅவனது பேரூர் அவனுக்குக் கள் வார்த்திருக்கிறது. \r\nஅதற்குக் கைம்மாறாக ஓர் இல்லம் கொண்ட கோயிலை (அரசனின் அரண்மனையையே வீழ்த்தத் தேடிக்கொண்டிருக்கிறான். \r\n(நீ ஒளிந்திருப்பதால் பயன் ஒன்றும் இல்லை. அந்த மறவன் உன்னைக் கொல்லாமல் விடமாட்டான்)."
  },
  {
    "story_id": 301,
    "story_category": "purananooru",
    "story_title": "301. அறிந்தோர் யார்? ",
    "url": "https://www.tamilsurangam.in/literatures/ettuthogai/purananooru/purananooru_301.html",
    "information": "பாடியவர்: ஆவூர் மூலங்கிழார்\n\nதிணை: தும்பை துறை : தானை மறம்",
    "poem": "பல் சான்றீரே ! பல் சான்றீரே!\n\nகுமரி மகளிர் கூந்தல் புரைய,\n\nஅமரின் இட்ட அருமுள் வேலிக்\n\nகல்லென் பாசறைப் பல்சான் றீரே!\n\nமுரசுமுழங்கு தானைநும் அரசும் ஓம்புமின்;\nஒளிறு ஏந்து ,மருப்பின்நும் களிறும் போற்றுமின்!\n\nஎனைநாள் தங்கும்நும் போரே, அனைநாள்\n\nஎறியர் எறிதல் யாவணது? எறிந்தோர்\n\nஎதிர்சென்று எறிதலும் செல்லான்; அதனால்\n\nஅறிந்தோர் யார், அவன் கண்ணிய பொருளே!\nபலம் என்று இகழ்தல் ஓம்புமின்! உதுக்காண்\n\nநிலன்அளப் பன்ன நில்லாக் குறுநெறி,\n\nவண்பரிப் புரவிப் பண்புபா ராட்டி,\n\nஎல்லிடைப் படர்தந் தோனே ; கல்லென\n\nவேந்தூர் யானைக்கு அல்லது,\nஏந்துவன் போலான், தன் இலங்கிலை வேலே!",
    "meaning": "பலப்பலவாகத் திரண்டிருக்கும் அமைதி நாடும் படைவீரர்களே!\r\nஉங்களது பாசறையின் முள்வேலி குமரிப்பெண்ணின் கூந்தல் போல யாராலும் தொடப்படாமல் உள்ளது என்பது உண்மைதான்.\r\nபாசறை ‘கல்’ என்று அமைதியாக இருப்பதும் உண்மைதான்.\r\nஎன்றாலும் முரசு முழங்கி மகிழும் உங்களுடைய அரசாட்சியைப் பாதுகாத்துக்கொள்ளுங்கள்.\r\nமருவின்றி ஒளி வீசும் தந்தங்களை உடைய உங்களுடைய போர்யானைகளையும் பாதுகாத்துக்கொள்ளுங்கள்.\r\nஉங்களது போர்வலிமை எத்தனை நாட்களுக்குத் தாங்கும்?\r\nநீங்கள் தாக்காமல் இருந்தால் பிறர் உங்களைத் தாக்கமாட்டார்கள் என்பது எத்தனை நாட்களுக்கு நிற்கும்?\r\nநீங்கள் தாக்கினால் எதிர்த்தாக்குதல் செய்யாமலும் இருக்கலாம்.\r\nஅவர்கள் அவ்வாறு இருப்பது அவர்கள் கருதிய பொருள் அன்று.\r\nபலம் (=பலராக இருக்கிறோம்) என்று பிறரை இகழ்வதை விட்டொழியுங்கள்.\r\nஅங்கே பாருங்கள்.\r\nநிலத்தையெல்லாம் அளப்பது போல் வழி இல்லாத இடங்களிலெல்லாம் வழியமைத்துக்கொண்டு வளநடை போட்டுத் தாவி வரும் போர்க்குதிரைகள் தன் வல்லமைப் பண்புகளைப் பாராட்டிக்கொண்டு இரவிலேயே வந்துவிட்டன.\r\nஉங்களது மறக்குடி-மகன் அந்தக் குதிரைப்படையைத் தாக்கவே இல்லை.\r\nஅரசன் வரும் யானை ஒன்றை மட்டுமே தாக்க விரும்பித் தன் வேலை ஓங்கிக்கொண்டிருக்கிறான்.\r\nஇணைத்து நோக்கத் தக்கவை\r\nபொருளின்றி உய்த்த போராண் பக்கம் – தொல்காப்பியம் புறத்திணையியல் 8 துறைக்கு நச்சினார்க்கினியர் மேற்கோள். \r\nஒலித்தக்கால் என்னாம் உவரி எலிப்பகை நாகம் உயிர்ப்பக் கெடும் – திருக்குறள் 763\r\nஆயிரம் காக்கைக்கு ஓர் கல் – பழமொழி 165\r\nஇப்படி ஒருவன் பலரை வெல்வான் – என்கிறது பாடல்"
  },
  {
    "story_id": 302,
    "story_category": "purananooru",
    "story_title": "302. வேலின் அட்ட களிறு?",
    "url": "https://www.tamilsurangam.in/literatures/ettuthogai/purananooru/purananooru_302.html",
    "information": "பாடியவர்: வெறிபாடிய காமக் கண்ணியார் (காமக் \n\nகணியார் எனவும் பாடம்).\n\nதிணை: தும்பை துறை : குதிரை மறம்",
    "poem": "வெடிவேய் கொள்வது போல ஓடித்\n\nதாவுபு உகளும், மாவே; பூவே,\n\nவிளங்கிழை மகளிர் கூந்தற் கொண்ட;\n\nநரந்தப் பல்காழ்க் கோதை சுற்றிய\n\nஐதுஅமை பாணி வணர்கோட்டுச் சீறியாழ்க்\nகைவார் நரம்பின் பாணர்க்கு ஒக்கிய,\n\nநிரம்பா இயல்பின் கரம்பைச் சீறூர்;\n\nநோக்கினர்ச் செகுக்கும் காளை ஊக்கி,\n\nவேலின் அட்ட களிறு பெயர்த்து எண்ணின்,\n\nவிண்ணிவர் விசும்பின் மீனும்,\nதண்பெயல் உறையும், உறையாற் றாவே.",
    "meaning": "காளையின் குதிரை\r\nமூங்கில் வெடிப்பது போல ‘டப், டப்’ என்று தாவித் துள்ளிப் பாய்ந்தது. (வளைத்து விட்ட மூங்கில் விசிவது போலத் தாவிப் பாய்ந்தது எனக் காட்டுகிறது, பழைய உரை)\r\nகாளையின் ஊர்\r\nகரம்பு நிலம். என்றாலும் வறுமை (நிரப்பு < நிரம்பு) இல்லாத ஊர். பாணர் வாழும் ஊர். நரந்தம் பூப் பூத்திருக்கும் கொடியை யாழின் வளைவுக் கோட்டில் சுற்றிக்கொண்டு இசை கூட்டும் பாணர் வாழும் ஊர். விருதாகப் பெற்ற பொற்றாமரைப் பூவைக் கூந்தலில் சூடிக்கொண்டிருக்கும் பாணர்-மகளிர் வாழும் ஊர்."
  },
  {
    "story_id": 303,
    "story_category": "purananooru",
    "story_title": "303. மடப்பிடி புலம்ப எறிந்தான்!",
    "url": "https://www.tamilsurangam.in/literatures/ettuthogai/purananooru/purananooru_303.html",
    "information": "பாடியவர்: எருமை வெளியனார்\n\nதிணை: தும்பை துறை : குதிரை மறம்",
    "poem": "நிலம்பிறக் கிடுவது போலக் குளம்பு குடையூஉ\n\nஉள்ளம் அழிக்கும் கொட்பின் மான்மேல்\n\nஎள்ளுநர்ச் செகுக்கும் காளை கூர்த்த\n\nவெந்திறல் எகம் நெஞ்சுவடு விளைப்ப\n\nஆட்டிக் காணிய வருமே; நெருநை,\nஉரைசால் சிறப்பின் வேந்தர் முன்னர்க்,\n\nகரைபொரு முந்நீர்த் திமிலின் போழ்ந்து, அவர்\n\nகயந்தலை மடப்பிடி புலம்ப,\n\nஇலங்கு மருப்பு யானை எறிந்த எற்கே.",
    "meaning": "வீரனுக்குத் தன் வீரத்தைக் காட்டும் வீரன் ஒருவனை இந்தப் பாடல் தெரிவிக்கிறது.\r\nகாணும் வீரன்\r\nபலரும் புகழும் பகைவேந்தன் படையை, கடலின் நடுவே திமில்படகு செல்வதுபோல ஊடுருவிச் சென்று அந்த வேந்தனின் ஆண்யானையை அதன் பெண்யானை புலம்பும்படி நேற்று வீழ்த்திய வீரன் நான்.\r\nகாட்டும் வீரன்\r\nநிலம் பின்னோக்கிச் செல்வது போலத் தோன்றும்படி தன் கால்-குளம்பு நிலத்தில் பதியும்படியும், நெஞ்சம் கலங்கும்படியும் வளைந்தோடும் குதிரை மேல் அந்த வீரன் வந்தான். அவனை ஏளனம் செய்தவர்களையெல்லாம் கொன்று குவித்துவிட்டு வந்தான். அப்படி வந்த அந்தக் காளையின் நெஞ்சில் வேல் ஆழமாகப் பதிந்திருந்தது. ஆந்த வேலைக் கையில் பிடித்து ஆட்டிக் காட்டிக்கொண்டே குதிரைமீது வந்தான். அதனை நான் காணவேண்டும் என்தற்காகவே என் முன் வந்தான்."
  },
  {
    "story_id": 304,
    "story_category": "purananooru",
    "story_title": "304. எம்முன் தப்பியோன்!",
    "url": "https://www.tamilsurangam.in/literatures/ettuthogai/purananooru/purananooru_304.html",
    "information": "பாடியவர்: அரிசில்கிழார்\n\nதிணை: தும்பை துறை : குதிரை மறம்",
    "poem": "கொடுங்குழை மகளிர் கோதை சூட்டி,\n\nநடுங்குபனிக் களைஇயர் நாரரி பருகி,\n\nவளிதொழில் ஒழிக்கும் வண்பரிப் புரவி\n\nபண்ணற்கு விரைதி, நீயே;நெருநை\n\nஎம்முன் தப்பியோன் தம்பியொடு, ஓராங்கு\nநாளைச் செய்குவென் அமர் எனக் கூறிப்,\n\nபுன்வயிறு அருத்தலும் செல்லான், வன்மான்\n\nகடவும் என்ப, பெரிதே; அது கேட்டு,\n\nவலம்படு முரசின் வெல்போர் வேந்தன்\n\nஇலங்கு இரும் பாசறை நடுங்கின்று;\nஇரண்டா காது அவன் கூறியது எனவே.",
    "meaning": "பெண்ணுக்கு மாலை சூட்டுவது போல நீ உன் குதிரைக்கு மாலை சூட்டுகிறாய்.\r\nநடுங்கவைக்கும் பனிக்குளிரைப் போக்குவதற்காக நார் விலக்கி விளைந்த அரி என்னும் போதைநீரை உட்கொள்கிறாய்.\r\nகாற்றின் வேகத்தைப் பின்னுக்குத் தள்ளிப் பாயும் குதிரையை அணியமாக்குகிறாய்.\r\nஒன்று நினைவில் கொள்வாயாக.\r\nநேற்று என் முன்னோனை (அண்ணனை, அரசனை)க் கொன்றவன் தன் தம்பியையும் ஒன்றுசேர்த்துக்கொண்டு “நாளை போர் செய்வேன்” என்று கூறினானாம்.\r\nஇன்று பசிப்புண்ணால் வலிக்கும் தன் வயிற்றுக்கு உணவுகூடத் தராமல் தன் குதிரைமேல் வருகிறானாம். அதனைக் கேள்வியுற்றதும் வெற்றிமுரசு கொட்டி வெற்றிப்போர்களைக் கண்ட வேந்தன் பாசறைநில் உள்ளோர் நடுந்துகிறது. அவன் சொன்ன சொல் இரண்டாக ஆகப்போவது இல்லை. ஒரே சொல்லாகும்படி செய்து முடிப்பான்.\r\n(ஆகவே கவனமாகப் போரிடு)."
  },
  {
    "story_id": 305,
    "story_category": "purananooru",
    "story_title": "305. சொல்லோ சிலவே!",
    "url": "https://www.tamilsurangam.in/literatures/ettuthogai/purananooru/purananooru_305.html",
    "information": "பாடியவர்: மதுரை வேளாசான்\n\nதிணை: வாகை துறை : பார்ப்பன வாகை",
    "poem": "வயலைக் கொடியின் வாடிய மருங்கின்,\n\nஉயவல் ஊர்திப் , பயலைப் பார்ப்பான்\n\nஎல்லி வந்து நில்லாது புக்குச்,\n\nசொல்லிய சொல்லோ சிலவே; அதற்கே\n\nஏணியும் சீப்பும் மாற்றி,\nமாண்வினை யானையும் மணிகளைந் தனவே.",
    "meaning": "அந்தப் பார்ப்பான் பசலைக்கொடி போல் வாடிய இடுப்பினை உடையவன். மென்மையாக ஊர்ந்து நடப்பவன். \r\nபச்சை மனம் கொண்டவன். \r\nஅவன் இரவு வேளையில் வந்தான். \r\nஅரண்மனை வாயிலில் யாராலும் தடுத்து நிறுத்தப்படாமல் உள்ளே சென்றான். \r\nஏதோ சில சொல் சொன்னான். (தூது). \r\nஅதனைக் கேட்டதும் முற்றுகை இட்டவர் மதிலில் ஏறச் சாத்திய ஏணியை எடுத்துவிட்டனர். (முற்றுகையை விட்டுவிட்டனர்). அடைக்கப்பட்டிருந்த கோட்டைக் கதவின் சீப்பு (கீழ்த்தாழ்ப்பாள்) களையப்பட்டது. (கோட்டைக்கதவு திறந்து விடப்பட்டது).\r\nபோர் நின்றது."
  },
  {
    "story_id": 306,
    "story_category": "purananooru",
    "story_title": "306. ஒண்ணுதல் அரிவை!",
    "url": "https://www.tamilsurangam.in/literatures/ettuthogai/purananooru/purananooru_306.html",
    "information": "பாடியவர்: அள்ளூர் நன் முல்லையார்\n\nதிணை: வாகை துறை : மூதின் முல்லை",
    "poem": "களிறுபொரக் கலங்கு, கழன்முள் வேலி,\n\nஅரிதுஉண் கூவல், அங்குடிச் சீறூர்\n\nஒலிமென் கூந்தல் ஒண்ணுதல் அரிவை\n\nநடுகல் கைதொழுது பரவும், ஒடியாது;\n\nவிருந்து எதிர் பெறுகதில் யானே; என்ஐயும்\nஒ .. .. .. .. .. .. வேந்தனொடு,\n\nநாடுதரு விழுப்பகை எய்துக எனவே.",
    "meaning": "விருந்தினர்கள் என் இல்லத்துக்கு வரவேண்டும்.\r\nஎன் கணவனுக்கும், வேந்தனுக்கும் நாடு விரிவாக்கும் பகைவனோடு போர் வரவேண்டும்.\r\nஅவள் கடவுளைக் கேட்ட வரங்கள் இவை இரண்டு மட்டுமே. (போர் மூண்டால் கணவன் வெற்றி பெறுவான் என்பது அவளது அலாதி நம்பிக்கை.\r\nஅவள் தழைத்து வளர்ந்த மென்மையான கூந்தலை உடையவள். \r\nஅரிவை பருவத்தவள். (18-24 ஆண்டு). \r\nசிற்றூரில் வாழ்பவள். \r\nஅரிதாக நீர் ஊறும் கூவல்-கிணறுகளைக் கொண்ட ஊர் அது. \r\nகழல்-முள் வேலியைக் கொண்ட ஊர் அது. \r\nஆண் யானைகள் ஒன்றோடொன்று போரிண்டுக்கொள்ளும்போது மிதிபட்டுக் கலங்கும் கழல்முள் வேலி அது. \r\n(கழல்முள்ளைக் கழல்கொடி என்று பழைய உரை குறிப்பிடுகிறது. இது வரப்பூலா-முள் அல்லது இண்ட-முள், இண்டு-முள் எனவும் கொள்ளத் தகு"
  },
  {
    "story_id": 307,
    "story_category": "purananooru",
    "story_title": "307. யாண்டுளன் கொல்லோ!",
    "url": "https://www.tamilsurangam.in/literatures/ettuthogai/purananooru/purananooru_307.html",
    "information": "பாடியவர்: பெயர் புலனாகவில்லை\n\nதிணை: தும்பை துறை : களிற்றுடனிலை",
    "poem": "ஆசாகு எந்தை யாண்டுளன் கொல்லோ?\n\nகுன்றத்து அன்ன களிற்றொடு பட்டோன்;\n\nவம்பலன் போலத் தோன்றும்; உதுக்காண்;\n\nவேனல் வரி அணில் வாலத்து அன்ன;\n\nகான ஊகின் கழன்றுகு முதுவீ\nஅரியல் வான்குழல் சுரியல் தங்க,\n\nநீரும் புல்லும் ஈயாது உமணர்\n\nயாரும்இல் ஒருசிறை முடத்தொடு துறந்த\n\nவாழா வான்பகடு ஏய்ப்பத், தெறுவர்\n\nபேருயிர் கொள்ளும் மாதோ; அதுகண்டு,\nவெஞ்சின யானை வேந்தனும்,  இக்களத்து\n\nஎஞ்சலின் சிறந்தது பிறிதொன்று இல் எனப்,\n\nபண் கொளற்கு அருமை நோக்கி,\n\nநெஞ்சற வீழ்ந்த புரைமை யோனே.",
    "meaning": "உமணர் உப்பு விற்கச் செல்வர். எருதுகள் பல பூட்டிய வண்டியில் உப்பை ஏற்றிக்கொண்டு செல்வர். அப்போது ஏதாவது ஓர் எருது முடம் பட்டு வண்டி இழுக்க முடியாத நிலைமை எய்தினால் அப்போது அதற்கு நீரும் புல்லும் தராமல் யாருமில்லாத ஓரிடத்தில் விட்டுவிட்டுச் சென்றுவிடுவர். (அது விலங்குக்கு இரையாகும்).\r\nஅப்படி விடப்பட்ட முட எருது போல வேந்தனின் களிறு போர்க்களத்தில் சாய்ந்தது. அதனைக் கண்டு இரக்கம் கொண்ட வேந்தனாகிய புரைமையோன் (உயர்ந்த பண்பாளன்) “இக் களத்தில் தானும் உயிர் துறப்பதைத் தவிர வேறு நற்செயல் இல்லை” என்று நெஞ்சொடிந்து முடிவெடுத்தான். (பண் கொளல் = களிற்றின் புண்ணை ஆற்றிப் பண்பாக்கிக்கொள்ளுதல் அரிது என முடிவெடுத்தான்). பகைவர் தாக்குதலில் அந்தக் களிற்றுடன் மாண்டான்.\r\nபுலவர் கலங்குகிறார்.\r\nஎனக்குத் துணையாக இருந்த என் தலைவன் (வேந்தன்) இப்போது எங்கு உள்ளானோ? பகைவர் தாக்குதலில் குன்றம் கோன்ற தன் களிற்றோடு சேர்ந்து தாக்கப்பட்டு உயிர் இழந்தவன் இப்போது எங்கு உள்ளானோ?\r\nஎங்குப் பார்த்தாலும் வம்பலர் (புதியவர்) தோற்றம்தான் தெரிகிறது.\r\nஅந்த வம்பலர் உதிரும் ஊகம் புல்லின் முதிர்ந்த பூக்களைத் தன் பறந்துகிடக்கும் பறட்டைத்தலை மயிரில் சூடிக்கொண்டுள்ளனர். \r\nஅது அவர்களின் தலையில் அணிலின் வேனல் (வெள்ளை) வால் போலக் காணப்படுகிறது.\r\nவம்பலர் தோன்றும் இந்தப் போர்க்களத்தில் என் தலைவன் உடலம் எங்குக் கிடக்கிறதோ தெரியவில்லையே."
  },
  {
    "story_id": 308,
    "story_category": "purananooru",
    "story_title": "308. நாணின மடப்பிடி!",
    "url": "https://www.tamilsurangam.in/literatures/ettuthogai/purananooru/purananooru_308.html",
    "information": "பாடியவர்: கோவூர் கிழார்\n\nதிணை: வாகை துறை : மூதின் முல்லை",
    "poem": "பொன்வார்ந் தன்ன புரியடங்கு நரம்பின்,\n\nமின்நேர் பச்சை, மிஞிற்றுக்குரற் சீறியாழ்\n\nநன்மை நிறைந்த நயவரு பாண!\n\nசீறூர் மன்னன் சிறியிலை எகம்\n\nவேந்துஊர் யானை ஏந்துமுகத் ததுவே;\nவேந்துஉடன்று எறிந்த வேலே, என்னை\n\nசார்ந்தார் அகலம் உளம்கழிந் தன்றே;\n\nஉளங்கழி சுடர்ப்படை ஏந்தி, நம் பெருவிறல்\n\nஓச்சினன் துரந்த காலை, மற்றவன்\n\nபுன்தலை மடப்பிடி நாணக்,\nகுஞ்சரம் எல்லாம் புறக்கொடுத் தனவே.",
    "meaning": "சீரியாழின் நலமும், நயமும் அறிந்த பாணன் அவன். \r\nஅந்த யாழில் நயமாக வரும் பண் மிஞிறு என்னும் வண்டின் இசை போல் இருக்கும். \r\nபச்சை என்பது யாழின் போர்வை. \r\nஅது மின்னல் போல் இருக்கும். \r\nஅதன் நரம்பு பொன்-கம்பி போல் இருக்கும்.\r\nநிகழ்வு\r\nசீறூர் மன்னன் சிறிய இலைப்பகுதியை உடைய தன் எஃகம் என்னும் வேலை வீசினான்.\r\nஅது வேந்தன் ஊர்ந்துவந்த யானையின் முகத்தில் பாய்ந்தது.\r\nசினம் கொண்ட வேந்தன் தன் வேலை வீசினான்.\r\nஅது என் தலைவனாகிய சீறூர் மன்னன் மார்பில் பாய்ந்தது.\r\nநம்முடைய பெருவிறல் (பெரும்-வெற்றியாளன்) தன் நெஞ்சில் பாய்ந்த வேலைப் பிடுங்கி வீசினான். \r\nஅப்போது அங்கிருந்த யானைகள் எல்லாமே தம் பெண்யானைகள் கண்டு நாணும்பட்டித் திரும்பி ஓடின."
  },
  {
    "story_id": 309,
    "story_category": "purananooru",
    "story_title": "309. என்னைகண் அதுவே!",
    "url": "https://www.tamilsurangam.in/literatures/ettuthogai/purananooru/purananooru_309.html",
    "information": "பாடியவர்: மதுரை இளங்கண்ணிக் கௌசிகனார்\n\nதிணை: தும்பை துறை : நூழிலாட்டு",
    "poem": "இரும்புமுகம் சிதைய நூறி, ஒன்னார்\n\nஇருஞ்சமம் கடத்தல் ஏனோர்க்கும் எளிதே;\n\nநல்லரா உறையும் புற்றம் போலவும்,\n\nகொல்ஏறு திரிதரு மன்றம் போலவும்,\n\nமாற்றருந் துப்பின் மாற்றோர், பாசறை\nஉளன் என வெரூஉம் ஓர்ஒளி\n\nவலன்உயர் நெடுவேல் என்னைகண் ணதுவே.",
    "meaning": "மாற்றான் பாசறை மனம் கலங்கும் ஒளி (புகழ்) உடையவன் ஒருவனைப் போற்றுகின்றது இந்தப் பாடல்.\r\nஇரும்பு = இரும்பாலான படைக்கருவிகள்\r\nபடைக்கருவிகள் சிதையும்படிப் பகைவரைத் தாக்கி போரில் வெற்றி பெறுதல் பிறருக்கும் எளிய செயல்.\r\nஆனால்\r\nநல்லபாம்பு வாழும் புற்றைப் போலவும்\r\nஅரிமா (சிங்கம்) திரியும் ஆனிரை மன்றம் (மன்று, மந்தை என்பர்) போலவும்\r\nமாற்ற முடியாத வலிமை கொண்ட மாற்றான் (பகவர்) பாசறையில் இருப்பவர்கள், “அந்தப் பாசறையில் இருக்கிறான்” என எண்ணி நடுங்கச்செய்யும் ஒளி (அச்சம் தரும் புகழ்) நீண்ட வேலை வலப்பக்கமாக உயர்த்திக்கொண்டிருக்கும் என் தலைவனிடம் மட்டுந்தான் உள்ளது."
  },
  {
    "story_id": 310,
    "story_category": "purananooru",
    "story_title": "310. உரவோர் மகனே!",
    "url": "https://www.tamilsurangam.in/literatures/ettuthogai/purananooru/purananooru_310.html",
    "information": "பாடியவர்: பொன்முடியார்\n\nதிணை: தும்பை துறை : நூழிலாட்டு",
    "poem": "பால்கொண்டு மடுப்பவும் உண்ணான் ஆகலின்,\n\nசெறாஅது ஓச்சிய சிறுகோல் அஞ்சியொடு,\n\nஉயவொடு வருந்தும் மன்னே! இனியே\n\nபுகர்நிறங் கொண்ட களிறட்டு ஆனான்,\n\nமுன்நாள் வீழ்ந்த உரவோர் மகனே,\nஉன்னிலன் என்னும், புண்ஒன்று அம்பு_\n\nமான்உளை அன்ன குடுமித்\n\nதோல்மிசைக் கிடந்த புல்அண லோனே.",
    "meaning": "அன்று கிண்ணத்தில் பால் ஊட்டினாள். அஞ்சி அதனை உண்ண மறுத்தான். அவளுக்கு அப்போது சினம் வரவில்லை. என்றாலும் கையில் கோலை வைத்துக்கொண்டு அவனை அடித்தாள். அப்போது உயவெடு (அசந்துபோய்) வருந்தினாள்.\r\nஇன்ப வருத்தம்\r\nஇப்போதும் வருந்துகிறாள். அன்றைக்கு முதல்நாள் அவளது கணவன் போரில் வீழ்ந்தான். அதனை அவன் மகன் உன்னிலன் (நினைத்துப்பார்க்கவில்லை). அன்று போர்களம் சென்றான். பகைமன்னன் பட்டத்து யானையை வீழ்த்தினான். பகைவனின் அம்பு புண்ணில் தைத்திருக்கும் நிலையில் தன் கையிலிருந்த கேடயத்தின் மேல் விழுந்துகிடக்கிறான். இளந்தாடி அரும்பும் பருவத்தவன் அவன். இது கண்ட தாய்க்கு இன்ப வருத்தம்."
  },
  {
    "story_id": 311,
    "story_category": "purananooru",
    "story_title": "311. சால்பு உடையோனே!",
    "url": "https://www.tamilsurangam.in/literatures/ettuthogai/purananooru/purananooru_311.html",
    "information": "பாடியவர்: அவ்வையார்\n\nதிணை: தும்பை துறை : பாண் பாட்டு",
    "poem": "களர்ப்படு கூவல் தோண்டி, நாளும்,\n\nபுலைத்தி கழீஇய தூவெள் அறுவை;\n\nதாதுஎரு மறுகின் மாசுண இருந்து,\n\nபலர்குறை செய்த மலர்த்தார் அண்ணற்கு\n\nஒருவரும் இல்லை மாதோ , செருவத்துச்;\nசிறப்புடைச் செங்கண் புகைய, வோர்\n\nதோல்கொண்டு மறைக்கும் சால்புடை யோனே.",
    "meaning": "போர்க்களத்தில் சிறப்புற்றுச் சிவந்து பாயும் இவன் கண்ணை ஒரு கேடயத்தால் மறைப்பதற்கு யாருமே இல்லையா? எல்லாரையும் கொன்று குவிக்கிறானே!\r\nயார் இவன்?\r\nகளர் நிலத்தில் கூவல்-மண்ணைத் தோண்டி எடுத்துத் துணியில் கலந்து நீரில் வெளுத்துத் தருபவள் புலைத்தி (வண்ணாத்தி). அவள் துவைத்துத் தந்த தூய வெண்ணிற ஆடையை இவன் உடுத்திக்கொண்டான். அந்த ஆடை அழுக்காகும்படி மரத்தழைகள் எருவாகிக் கிடக்கும் மறுகில் (தெருவில்) வந்து அமர்ந்துகொண்டான். பலரது குறைகளையும் கேட்டுத் தீர்த்துவைத்தான். அவன் மலர்மாலை அணிந்த மார்பினன். அந்த இவனது கண்ணைத்தான் யாராவது மறைக்க வேண்டும்.\r\nபோரை விரும்பாத புலவர் ஔவையார் இவ்வாறு கூறுகிறார்.\r\nதொண்டைமானிடம் தூது சென்றதை இங்கு எண்ணிப்பார்த்தல் நன்று."
  },
  {
    "story_id": 312,
    "story_category": "purananooru",
    "story_title": "312. காளைக்குக் கடனே!",
    "url": "https://www.tamilsurangam.in/literatures/ettuthogai/purananooru/purananooru_312.html",
    "poem": "ஈன்று புறந்தருதல் என்தலைக் கடனே;\n\nசான்றோன் ஆக்குதல் தந்தைக்குக் கடனே;\n\nவேல்வடித்துக் கொடுத்தல் கொல்லற்குக் கடனே;\n\nநன்னடை நல்கல் வேந்தற்குக் கடனே;\n\nஒளிறுவாள் அருஞ்சமம் முருக்கிக்,\nகளிறுஎறிந்து பெயர்தல் காளைக்குக் கடனே.",
    "meaning": "யார் யார் என்னென்ன கடமைகளைச் செய்யவேண்டும் என்று மகனைப் பெற்ற தாய் ஒருத்தி கூறுகிறாள்.\r\nமகனைப் பெற்றுப் பேணிக் காத்தல் என் தலையாய கடமை.\r\nமகனைப் படிக்கவைத்துச் சான்றோனாக விளங்கச்செய்தல் அவன் தந்தையின் கடமை.\r\nபோர் புரிய வேலை வடித்துக்கொடுத்தல் ஊர்க் கொல்லனின் கடமை.\r\nநன்னடத்தை உள்ளவனாக விளங்கச் செய்தல் வேந்தனின் கடமை.\r\nவாளைச் சுழற்றிப் போர்க்களத்தில் பகைவேந்தன் யானையை வீழ்த்திவிட்டு வெற்றியுடன் திரும்புதல் மகனாகிய காளையின் கடமை."
  },
  {
    "story_id": 313,
    "story_category": "purananooru",
    "story_title": "313. வேண்டினும் கடவன்!",
    "url": "https://www.tamilsurangam.in/literatures/ettuthogai/purananooru/purananooru_313.html",
    "information": "பாடியவர்: மாங்குடி மருதனார்\n\nதிணை: வாகை துறை : வல்லான் முல்லை",
    "poem": "அத்தம் நண்ணிய நாடுகெழு பெருவிறல்\n\nகைப்பொருள் யாதொன்றும் இலனே; நச்சிக்\n\nகாணிய சென்ற இரவன் மாக்கள்\n\nகளிறொடு நெடுந்தேர் வேண்டினும், கடவ;\n\nஉப்பொய் சாகாட்டு உமணர் காட்ட\nகழிமுரி குன்றத்து அற்றே,\n\nஎள் அமைவு இன்று, அவன் உள்ளிய பொருளே.",
    "meaning": "அந்த வல்லாளன் கையில், வழங்குவதற்கு யாதொன்றும் இல்லை. அவன் நாடு மக்கள் மிகுதியாக நடமாட்டம் இல்லாத ஒன்று. எனினும் அவனைக் கண்டு பரிசில் வேண்டியவர் களிறோ, தேரோ எது கேட்டாலும் அவன் வழங்குவான். உமணர் உப்பேற்றிச் சென்ற வண்டி குன்றத்தில் ஏறும்போது அதன் அச்சு முரிந்துவிட்டால் எதுவும் பயன்படாமல் போவது போன்று ஏளனத்துக்கு உரியது அன்று அவன் ஈட்டிக்கொணர்ந்து நல்கும் கொடைப்பொருள். (பெரிதும் போற்றுதலுக்கு உரியது)."
  },
  {
    "story_id": 314,
    "story_category": "purananooru",
    "story_title": "314. மனைக்கு விளக்கு!",
    "url": "https://www.tamilsurangam.in/literatures/ettuthogai/purananooru/purananooru_314.html",
    "information": "பாடியவர்: ஐயூர் முடவனார்\n\nதிணை: வாகை துறை : வல்லான் முல்லை",
    "poem": "மனைக்கு விளக்காகிய வாள்நுதல் கணவன்,\n\nமுனைக்கு வரம்பாகிய வென்வேல் நெடுந்தகை,\n\nநடுகல் பிறங்கிய உவல்இடு பறந்தலைப்,\n\nபுன்காழ் நெல்லி வன்புலச் சீறூர்க்\n\nகுடியும் மன்னுந் தானே; கொடியெடுத்து\nநிறையழிந்து எழுதரு தானைக்குச்\n\nசிறையும் தானே_ தன் இறைவிழு முறினே.",
    "meaning": "அது வல்லாண் குடும்பம். வல்லமை பொருந்திய ஆண்மகனது குடும்பம்.\r\nமனைக்கு விளக்கு\r\nஅவன் மனைவி மனைக்கு விளக்கு. ஒளிரும் முகம் கொண்டவன். நுதல் ஆகுபெயராய் முகத்தை உணர்த்தும்.\r\nமுனைக்கு வரம்பு\r\nஅவளது கணவன் வெற்றி தரும் வேலை உடையவன். நெடுந்தகை. நீண்ட காலமாகத் தகைமைக்குணம் உடையவன். முனைக்கு வரம்பு. போர்முனைக்கு எல்லையாக விளங்குபவன். வெற்றியால் போரை முடிவுக்குக் கொண்டுவருபவன்.\r\n \r\nநெல்லி\r\nசீறூர்க்குடி\r\nஅவன் குடும்பம் சிற்றூரில் இருந்தது. புன்மையான கொட்டையைக் கொண்ட நெல்லிமரம் கொண்டது. நீர்வளம் இல்லாத வன்புலத்தில் இருந்தது. இவனது குடி தானாகவே என்றும் நிலைபெற்றிருக்கும். இவன் செயலால் நிலைபெற்றிருக்கும்.\r\nபறந்தலை\r\nஅந்த ஊரில் போர்க்களம். நடுகல் விளங்கும் போர்க்களம். மேடு (உவல்) பட்ட களம். அங்கே போர் நிகழ்ந்தது.  \r\nதானைக்குச் சிறை\r\nபோரில் அரசன் காயம் பட்டான். எதிர்படை கொடியுடன் முன்னேறியது. இந்த வல்லாளன் அந்தப் படைவெள்ளத்தை தடுத்து நிறுத்தும் கற்சிறை (கல்-அணை)யாக விளங்கினான். அதனால் இவன் குடி மன்னி (நிலைபெற்று) வாழும்."
  },
  {
    "story_id": 315,
    "story_category": "purananooru",
    "story_title": "315. இல்லிறைச் செரீஇய ஞெலிகோல்!",
    "url": "https://www.tamilsurangam.in/literatures/ettuthogai/purananooru/purananooru_315.html",
    "information": "பாடியவர்: அவ்வையார். பாடப்பட்டோன்: \n\nஅதியமான் நெடுமான் அஞ்சி.\n\nதிணை: வாகை. துறை : வல்லான் முல்லை.",
    "poem": "உடையன் ஆயின் உண்ணவும் வல்லன்;\n\nகடவர் மீதும் இரப்போர்க்கு ஈயும்;\n\nமடவர் மகிழ்துணை; நெடுமான் அஞ்சி;\n\nஇல்லிறைச் செரீஇய ஞெலிகோல் போலத்,\n\nதோன்றாது இருக்கவும் வல்லன்; மற்றதன்\nகான்றுபடு கனைஎரி போலத்,\n\nதோன்றவும் வல்லன்_ தான் தோன்றுங் காலே.",
    "meaning": "அரசன் நெடுமான் அஞ்சி வீட்டுக் கூரையில் செருகி வைத்திருக்கும் தீக்கடைக்கோல் போல அடங்கிக் கிடக்கவும் தெரிந்தவன். அது தீப் பற்றிக்கொண்ட பின்னர் காட்டையே எரிக்கும் தீயாக மாறுவது போல போர்களத்தில் பகைவரை எரிக்கவும் வல்லவன்.\r\nஉடையன் - இருக்கும்போது நன்கு உண்பான்.\r\nகடவர் - கலைக்கடமை பூண்ட வாழ்பவர் இரக்கும்போது வழங்கி மகிழ்பவன்.\r\nமடவர் - மடப்பத் தன்மை பூண்ட மகளிர்க்குத் துணைவனாக வாழ்பவன்.\r\nஅவன் பெயர் நெடுமான் அஞ்சி."
  },
  {
    "story_id": 316,
    "story_category": "purananooru",
    "story_title": "316. சீறியாழ் பனையம்!",
    "url": "https://www.tamilsurangam.in/literatures/ettuthogai/purananooru/purananooru_316.html",
    "information": "பாடியவர்: மதுரைக் கள்ளிற் கடையத்தன் \n\nவெண்ணாகனார்\n\nதிணை: வாகை துறை : வல்லாண் முல்லை",
    "poem": "கள்ளின் வாழ்த்திக், கள்ளின் வாழ்த்திக்,\n\nகாட்டொடு மிடைந்த சீயா முன்றில்,\n\nநாட்செருக்கு அனந்தர்த் துஞ்சு வோனே!\n\nஅவன் எம் இறைவன்; யாம்அவன் பாணர்;\n\nநெருநை வந்த விருந்திற்கு மற்றுத் தன்\nஇரும்புடைப் பழவாள் வைத்தனன்; இன்றுஇக்\n\nகருங்கோட்டுச் சீறியாழ் பணையம்; இதுகொண்டு\n\nஈவது இலாளன் என்னாது, நீயும்;\n\nவள்ளி மருங்குல் வயங்குஇழை அணியக்,\n\nகள்ளுடைக் கலத்தேம் யாம்மகிழ் தூங்கச்,\nசென்று வாய் சிவந்துமேல் வருக_\n\nசிறுகண் யானை வேந்து விழுமுறவே.",
    "meaning": "அவன் எம்முடைய அரசன். யாம் அவனுடைய பாணன். அவன் வந்தவர்களையெல்லாம் வாழ்த்துகிறான். கள் மீண்டும் மீண்டும் தந்து வாழ்த்துகிறான். அவன் வீட்டுமுற்றம் துடைப்பம் இட்டுப் சீயா (பெருக்கப்படாத) காட்டோடு இணைந்திருக்கும். அவன் வீட்டு முற்றத்தில் உறங்கிக்கொண்டிருப்பான். அன்றைய பகல் வேளையில் செய்யவேண்டிய போரைப் பற்றியது அவன் சிந்தனைக் கனவு.\r\nநேற்று அவனைத் தேடி வந்த விருந்தினருக்கு அவன் தன் குடிப்பொருளான பழைய வாளைப் பணயமாக வைத்தான். (போருக்குச் சென்று வென்றுவந்த பொருளை விருந்தினருக்கு வழங்கிவிட்டு வாளை மீட்டுக்கொண்டான்).\r\nஇன்று நான் என் யாழைப் பணயமாக வைக்கிறேன். அவன் போருக்குச் சென்று வென்றுவந்து வெற்றிச்செல்வத்தை வழங்கிவிட்டு என் யாழை மீட்டுத் தருவான்.\r\nபாண! உன் மனைவி அவளது கொடி போன்ற இடையில் பொன்னால் இழைத்த அணிகலன்கள் அணிய அவன் வழங்குவான். கள்ளுப் பானையோடு நான் மகிந்து ஆடும்படித் தருவான். உனக்கும் வாய் சிவக்கச் சிவக்க உண்ணும்படி வழங்குவான். நீ அவனிடம் சென்று திரும்புவாயாக.\r\nசிறிய கண் கொண்ட யானைமீதுள்ள அவனது பகைவன் விழுமம் கொள்ளட்டும். அவன்"
  },
  {
    "story_id": 317,
    "story_category": "purananooru",
    "story_title": "317. யாதுண்டாயினும் கொடுமின்!",
    "url": "https://www.tamilsurangam.in/literatures/ettuthogai/purananooru/purananooru_317.html",
    "information": "பாடியவர்: மவேம்ப்ற்றூர்க் குமரனார்\n\nதிணை: வாகை துறை : வல்லாண் முல்லை",
    "poem": "வென்வேல் .. .. .. .. .. .. நது\n\nமுன்றில் கிடந்த பெருங்களி யாளற்கு\n\nஅதளுண் டாயினும், பாய்உண்டு ஆயினும்,\n\nயாதுண்டு ஆயினும், கொடுமின் வல்லே;\n\nவேட்கை மீளப .. .. .. .. .. ..\n.. .. .. .. கும், எமக்கும், பிறர்க்கும்,\n\nயார்க்கும், ஈய்ந்து, துயில்ஏற் பினனே.",
    "meaning": "கள்ளுண்ட மயக்கத்தில் வெற்றி வேலுடன் முற்றத்தில் கிடக்கும் இந்த வல்லாளனுக்குத் தோல் இருந்தாலும், பாய் இருந்தாலும், எது இருந்தாலும் உடனடியாகப் படுப்பதற்குக் கொடுங்கள்.\r\nஅன்று இவன் எமக்கும், பிறர்க்கும், யாராயினும் கள் தந்து களைப்புத் தீரத் தூங்கவைத்தவன் ஆயிற்றே."
  },
  {
    "story_id": 318,
    "story_category": "purananooru",
    "story_title": "318. பெடையொடு வதியும்!",
    "url": "https://www.tamilsurangam.in/literatures/ettuthogai/purananooru/purananooru_318.html",
    "information": "பாடியவர்: பெருங்குன்றூர் கிழார்\n\nதிணை: வாகை துறை : வல்லாண் முல்லை",
    "poem": "கொய்யடகு வாடத், தருவிறகு உணங்க,\n\nமயில்அம் சாயல் மாஅ யோளொடு\n\nபசித்தன்று அம்ம, பெருந்தகை ஊரே_\n\nமனைஉறை குரீஇக் கறையணற் சேவல்,\n\nபாணர் நரம்பின் சுகிரொடு, வயமான்\nகுரல்செய் பீலியின் இழைத்த குடம்பைப்,\n\nபெருஞ்செய் நெல்லின் அரிசி ஆர்ந்து, தன்\n\nபுன்புறப் பெடையொடு வதியும்\n\nயாணர்த்து ஆகும்_வேந்துவிழு முறினே.",
    "meaning": "ஊர் மக்கள் கொய்துவந்த கீரை வாடிக்கிடக்கிறது. \r\nவிறகு அடுப்பு மூட்டாமல் காய்ந்து கிடக்கிறது. \r\nகீரையைக் கூடச் சமைக்கவில்லை. \r\nபெருந்தகை வேந்தன் விழுமம் உற்றான். போரில் விழுப்புண் பட்டுக் கிடக்கிறான். அதனால் இப்படிப் பட்டினி.\r\nஆண் பெண் சிட்டுக்குருவி\r\nசமைக்க வைத்திருந்த நெல்லரிசியை வீட்டுக் கூரையில் வாழும் சிட்டுக்குருவி ஆணும் பெண்ணுமாகச் சேர்ந்து உண்டுவிட்டு கூரைக்கூட்டில் மகிழ்ச்சியாக இருக்கிறது"
  },
  {
    "story_id": 319,
    "story_category": "purananooru",
    "story_title": "319. முயல் சுட்டவாயினும் தருவோம்!",
    "url": "https://www.tamilsurangam.in/literatures/ettuthogai/purananooru/purananooru_319.html",
    "information": "பாடியவர்: ஆலங்குடி வங்கனார்\n\nதிணை: வாகை துறை : வல்லாண் முல்லை",
    "poem": "பூவற் படுவிற் கூவல் தோண்டிய\n\nசெங்கண் சின்னீர் பெய்த சீறில்\n\nமுன்றில் இருந்த முதுவாய்ச் சாடி,\n\nயாம் கடு உண்டென, வறிது மாசின்று;\n\nபடலை முன்றிற் சிறுதினை உணங்கல்\nபுறவும் இதலும் அறவும் உண்கெனப்\n\nபெய்தற்கு எல்லின்று பொழுதே; அதனால்,\n\nமுயல்சுட்ட வாயினும் தருகுவேம்; புகுதந்து\n\nஈங்குஇருந் தீமோ முதுவாய்ப் பாண!\n\nகொடுங்கோட்டு ஆமான் நடுங்குதலைக் குழவி\nபுன்றலைச் சிறாஅர் கன்றெனப் பூட்டும்\n\nசீறூர் மன்னன் நெருநை ஞாங்கர்,\n\nவேந்துவிடு தொழிலொடு சென்றனன்; வந்து, நின்\n\nபாடினி மாலை யணிய,\n\nவாடாத் தாமரை சூட்டுவன் நினக்கே.",
    "meaning": "செம்மண் நிலப் பள்ளத்தில் தோண்டிய கூவல் கிணற்றுச் செந்நிற நீரின் தெளிவு பருகுவதற்காக என் சிற்றில்லில் உள்ளது. \r\nமுற்றத்தில் கடுப்பேற்றும் கஃடு என்னும் கள் அகன்ற வாயை உடைய சாடியில் உள்ளது. \r\nகொஞ்சமாக இருந்தாலும் அது தூய்மையானது. \r\nபடல் கட்டிய முற்றம். அங்குச் சிறுதானியமான தினையைக் காயவைத்தேன். அதனைப் புறா, இதல் ஆகிய பறவைகள் முற்றிலுமாகத் தின்றுவிட்டன. \r\nபொழுதும் போய்விட்டது. \r\nஅதனால் உங்களுக்கு முயல் சுட்ட கறியேனும் தருகிறேன். \r\nஎன் வீட்டுக்குள் புகுந்து, உண்டு, தங்குங்கள்.\r\nமுதுவாய்ப் பாணன் என்பவன் பாட்டுப் பாடும் பாணன். அவன் மனைவி பாடினி. (பாணிச்சி என்றும் கூறுவர்).\r\nஎன்னுடைய சிறுவர்கள் தலையை ஆட்டும் ஆமான் குட்டிகளைப் பிடித்துவந்து கன்றுகளை ஏரில் பூட்டுவது போல விளையாடுகின்றனர்.\r\nஎன் கணவன் சீறூர் மன்னன் வேந்தன் ஆணைப்படி அவன் தொழிலைச் செய்ய நேற்றுச் சென்றான். நாளை திரும்புவான். வந்ததும் உன் பாடினி தலையில் பொன்னாலான தாமரையை உன்னைப் பெருமைப்படுத்தும் வகையில் சூட்டிவிடுவான். இன்று எம் இல்லத்தில் தங்குங்கள் – என்றாள் அந்த வல்லாண்குடிப் பெண்."
  },
  {
    "story_id": 320,
    "story_category": "purananooru",
    "story_title": "320. கண்ட மனையோள்!",
    "url": "https://www.tamilsurangam.in/literatures/ettuthogai/purananooru/purananooru_320.html",
    "information": "பாடியவர்: வீரை வெளியனார்\n\nதிணை: வாகை துறை : வல்லாண் முல்லை",
    "poem": "முன்றில் முஞ்ஞையொடு முசுண்டை பம்பிப்,\n\nபந்தர் வேண்டாப் பலர்தூங்கு நீழல்,\n\nகைம்மான் வேட்டுவன் கனைதுயில் மடிந்தெனப்,\n\nபார்வை மடப்பிணை தழீஇப், பிறிதோர்\n\nதீர்தொழில் தனிக்கலை திளைத்துவிளை யாட,\nஇன்புறு புணர்நிலை கண்ட மனையோள்\n\nகணவன் எழுதலும் அஞ்சிக், கலையே\n\nபிணைவயின் தீர்தலும் அஞ்சி, யாவதும்,\n\nஇவ்வழங் காமையின், கல்லென ஒலித்து,\n\nமான்அதட் பெய்த உணங்குதினை வல்சி\nகானக் கோழியொடு இதல்கவர்ந்து உண்டென,\n\nஆர நெருப்பின், ஆரல் நாறத்\n\nதடிவுஆர்ந் திட்ட முழுவள் ளூரம்\n\nஇரும்பேர் ஒக்கலொடு ஒருங்குஇனிது அருந்தித்,\n\nதங்கினை சென்மோ, பாண! தங்காது,\nவேந்துதரு விழுக்கூழ் பரிசிலர்க்கு என்றும்\n\nஅருகாது ஈயும் வண்மை\n\nஉரைசால் நெடுந்தகை ஓம்பும் ஊரே.",
    "meaning": "அந்த முற்றத்தில் முஞ்ஞை, முசுண்டைக் கொடிகள் பம்பிக் கிடக்கின்றன. பொதிந்து கிடக்கின்றன.\r\nபந்தல் போடாமலேயே அங்கு நிழல்.\r\nபழம் தொங்கும் பலாமர நிழல்.\r\nயானை வேட்டுவன்\r\nகைம்மான் (யானை) வேட்டுவன் தன் கையில் வில்லம்பை வைத்துக்கொண்டே உறங்குகிறான். \r\nபார்வைமான்\r\nஆண்மானைப் பிடிக்கப் பெண்மானைப் பழக்கி வைத்திருப்பர். அது பார்வை-மடப்பிணை எனப்படும்.\r\nஅங்குத் தனித்து வந்த ஒரு ஆண் கலைமான் அந்தப் பார்வைப் பெண்மானுடன் கூடித் திளைத்து விளையாடிய பின்னர் அதனோடு உடல்-உறவு கொண்டது.\r\nமனைவி\r\nவீட்டில் இருந்த மனையோள் பார்த்தாள்.\r\nஅயர்வால் உறங்கும் வேடனும் எழக்கூடாது. கலையும் பிணையும் பிரியக்கூடாது என எண்ணி ஒலி இல்லாமல் அமைதி காத்தாள். எழுந்து நடமாடவும் இல்லை.\r\nஆனால் பறவைகள் ‘கல்’ என ஒலி எழுப்பிக்கொண்டு மான்தோலில் காயவைத்திருந்த தினை அரிசியைத் தின்றன. கானக்கோழி, இதல் ஆகிய பறவைகள் உண்டு தீர்த்துவிட்டன. சமைப்பதற்கு ஒன்றுமில்லை."
  },
  {
    "story_id": 321,
    "story_category": "purananooru",
    "story_title": "321. வன்புல வைப்பினது!",
    "url": "https://www.tamilsurangam.in/literatures/ettuthogai/purananooru/purananooru_321.html",
    "information": "பாடியவர்: உறையூர் மருத்துவன் தாமோதரனார்\n\nதிணை: வாகை துறை : வல்லாண் முல்லை",
    "poem": "பொறிப்புறப் பூழின் போர்வல் சேவல்\n\nமேந்தோல் களைந்த தீங்கொள் வெள்ளெள்\n\nசுளகிடை உணங்கல் செவ்வி கொண்டு உடன்\n\nவேனிற் கோங்கின் பூம்பொகுட் டன்ன\n\nகுடந்தைஅம் செவிய கோட்டெலி யாட்டக்,\nகலிஆர் வரகின் பிறங்குபீள் ஒளிக்கும்,\n\nவன்புல வைப்பி னதுவே_சென்று\n\nதின்பழம் பசீஇ.. .. .. ..ன்னோ, பாண!\n\nவாள்வடு விளங்கிய சென்னிச்\n\nசெருவெங் குருசில் ஓம்பும் ஊரே.",
    "meaning": "அவன் தலையில் வெட்டுக்காயத் தழும்பு. போரின்போது வாளால் வெட்டுப் பட்டது. அவன் குருசில். செம்மையானவன். அவன் அரசன்.\r\nஅவன் காப்பாற்றும் ஊர் இப்படிப்பட்டது.\r\nவன்புலம் (புன்செய் நிலம்) சூழ்ந்த ஊர்.\r\nகோழிச்சேவல் போரிடுவது போலக் கொடூரமாகத் தாக்கும் போர் வல்லமை உள்ள பறவை குறும்பூழ். இதனை இக்காலத்தில் காடை என்பர். மேலே உள்ள கறுப்புத் தோலை நீக்கிய பின்னர் காயவைத்திருக்கும் வெள்ளை எள்ளை இந்தப் பறவை காலம் பார்த்து ஏமாற்றி உண்ணும் ஊர். \r\nஅத்துடன் இந்தப் பறவை கோங்கம்பூப் போல வளைந்த காதுகளைக் கொண்டது. \r\nமரத்தில் ஏறி இரை தேடும் எலியையும் பிடித்து ஆட்டித் தின்னும். .\r\nஇப்படித் தின்றுவிட்டு வரகு வைக்கோல் சேமித்திருக்கும் போரில் ஒளிந்துகொள்ளும் \r\nஇந்தப் பறவை மிகுதியாக வாழும் ஊர் அது.\r\nஇந்த ஊரின் அரசன் உனக்குத் தின்னப் பழமும், வாழப் பரிசிலும் தருவான்.\r\nஇப்படிப் பாணன் ஒருவன் மற்றொரு பாணனுக்கு வல்லாண்-மகன் அரசன் இயல்பினை எடுத்துரைக்கிறான்."
  },
  {
    "story_id": 322,
    "story_category": "purananooru",
    "story_title": "322. கண்படை ஈயான்!",
    "url": "https://www.tamilsurangam.in/literatures/ettuthogai/purananooru/purananooru_322.html",
    "information": "பாடியவர்: ஆவூர்கிழார்\n\nதிணை: வாகை துறை : வல்லாண் முல்லை",
    "poem": "உழுதூர் காளை ஊழ்கோடு அன்ன\n\nகவைமுள் கள்ளிப் பொரிஅரைப் பொருந்திப்,\n\nபுதுவரகு அரிகால் கருப்பை பார்க்கும்\n\nபுன்தலைச் சிறாஅர் வில்லெடுத்து ஆர்ப்பின்,\n\nபெருங்கண் குறுமுயல் கருங்கலன் உடைய\nமன்றிற் பாயும் வன்புலத் ததுவே;\n\nகரும்பின் எந்திரம் சிலைப்பின், அயலது,\n\nஇருஞ்சுவல் வாளை பிறழும் ஆங்கண்,\n\nதண்பணை யாளும் வேந்தர்க்குக்\n\nகண்படை ஈயா வேலோன் ஊரே.",
    "meaning": "அவன் சிற்றரசன். வறண்ட நிலத்துக்கு அரசன். என்றாலும் இவன் தாக்குவானோ என்று எண்ணி நன்செய்நிலப் புதிக்கு வேந்தனைத் தூக்கமின்றிக் கிடக்கச்செய்கிறான். இதுதான் வல்லாண் செயல்.\r\nவல்லாண் சிற்றரசனின் சிறுவர்கள்\r\nசீவாத சிறிய தலை உடையவர்கள். அவர்கள் கையில் வில். ஊருக்கெலாம் பணத்தேர் உழுத காளை இறந்த பின்னர் உதிர்ந்து கிடக்கும் கொம்பு போல் வளைந்திருக்கும் வில். அவர்கள் கவை கவையாக முள்ளைக் கொண்டிருக்கும் கள்ளிக்குப் பின்னால் ஒளிந்துகொண்டு பொரிப்பொரியாகத் தெரியும் சந்து வழியே குறி பார்க்கிறார்கள். புதிதாக வரகு அறுத்த நிலத்தில் உதிர்ந்து கிடக்கும் வரகுகளை மேயும் கருப்பை என்னும் காட்டுச் சுண்டெலியைக் குறி பார்க்கிறார்கள். அம்பை எய்து எலி வீழ்ந்ததும் ஆரவாரம் செய்கின்றனர். அந்தக் கூச்சலைக் கேட்டதும் வேறொரு பக்கம் புதரில் மறைந்திருந்த பெரிய கண்ணினை உடைய குறு முயல் மன்றத்தில் பாய்கிறது. மன்றத்தில் வைத்திருந்த கருங்கலம் (கருமண் பானை) உடைகிறது. இப்படிப்பட்ட புன்புலத்துக்குத்தான் அவன் சிற்றரசன.\r\nவேந்தனின் தண்பணை\r\nகரும்பு எந்திரம் கரும்பை அரைக்கும் ஒலியைக் கேட்டதும் பக்கத்து வயலில் இருக்கும் வாளைமீன் புரண்டு புரண்டு ஓடும் நீரின் குறுமை நிறைந்த வயல்களைக் கொண்ட ஊரை உடையவன் வேந்தன். வேல்-படை கொண்ட அந்த வேந்தன் கண்மூடித் தூங்காமல் புன்புல மன்னனை எண்ணிக் கலங்குகிறான்.\r\nகலங்கும்படிச் செய்தவன் வன்புல மன்னன்."
  },
  {
    "story_id": 323,
    "story_category": "purananooru",
    "story_title": "323. உள்ளியது சுரக்கும் ஈகை!",
    "url": "https://www.tamilsurangam.in/literatures/ettuthogai/purananooru/purananooru_323.html",
    "information": "பாடியவர் பாடப்பட்டோர் : பெயர்கள் \n\nதெரிந்தில.\n\nதிணை: வாகை. துறை : வல்லாண் முல்லை.",
    "poem": "புலிப்பாற் பட்ட ஆமான் குழவிக்குச்\n\nசினங்கழி மூதாக் கன்றுமடுத்து ஊட்டும்\n\nகா .. .. .. .. .. .. .. .. .. க்கு\n\nஉள்ளியது சுரக்கும் ஓம்பா ஈகை,\n\nவெள்வேல் ஆவம்ஆயின், ஒள் வாள்\nகறையடி யானைக்கு அல்லது\n\nஉறைகழிப் பறியா,வேலோன் ஊரே.",
    "meaning": "ஆவம்\r\nஅவன் வெள்வேல் ஆவம் தாங்கிப் போருக்குச் செல்வான். அதாவது தீட்டிய வேல்களைத் தூணியில் இட்டுச் சுமந்துகொண்டு போருக்குச் செல்வான். அவன் கையில் வாள் இருக்கும். அந்த வாளைப் போர்யானைகளை மட்டுமே கால்களில் வெட்டப் பயன்படுத்துவான்.   \r\nஆமான் மூதா\r\nஆமான் என்னும் வரையாட்டுக் குட்டி ஒன்று புலிக்கடி பட்டு எப்படியோ தப்பிவிட்டது. அதற்கு அதன் தாய் பாலூட்டியது. இப்படிப்பட்ட நிலப்பகுதி ஊர் அரசன் அவன்.\r\nஅடி சிதைந்துபோனதால் மேலும் செய்தித் தெளிவு பெறமுடியவில்லை."
  },
  {
    "story_id": 324,
    "story_category": "purananooru",
    "story_title": "324. உலந்துழி உலக்கும்!",
    "url": "https://www.tamilsurangam.in/literatures/ettuthogai/purananooru/purananooru_324.html",
    "information": "பாடியவர்: ஆலத்தூர் கிழார்\n\nதிணை: வாகை துறை : வல்லாண் முல்லை",
    "poem": "வெருக்கு விடையன்ன வெருள்நோக்குக் கயந்தலைப்\n\nபுள்ளூன் தின்ற புலவுநாறு கயவாய்,\n\nவெள்வாய் வேட்டுவர் வீழ்துணை மகாஅர்\n\nசிறியிலை உடையின் சுரையுடை வால்முள்\n\nஊக நுண்கோற் செறித்த அம்பின்,\nவலாஅர் வல்வில் குலாவரக் கோலிப்,\n\nபருத்தி வேலிக் கருப்பை பார்க்கும்\n\nபுன்புலம் தழீஇய அங்குடிச் சீறூர்க்,\n\nகுமிழ்உண் வெள்ளைப் பகுவாய் பெயர்த்த\n\nவெண்வாழ் தாய வண்காற் பந்தர்,\nஇடையன் பொத்திய சிறுதீ விளக்கத்துப்,\n\nபாணரொடு இருந்த நாணுடை நெடுந்தகை,\n\nவலம்படு தானை வேந்தற்கு\n\nஉலந்துழி உலக்கும் நெஞ்சறி துணையே.",
    "meaning": "நெடுந்தகை. உயர்ந்த தகைமைப் பண்பு கொண்டவன்.\r\nபந்தலில் இடையன் தன்னிடமுள்ள நெய்யை ஊற்றி ஏற்றிவைத்த சிறிதாகக் கொழுந்து விட்டு எரியும் விளக்கொளியில் பாணரின் யாழிசையைக் கேட்டுக்கொண்டு நாணத்தோடு அமர்ந்திருக்கும் பெருந்தகை. குமிழம் பழம் போல வெள்ளை வாயைக் காட்டிச் சுவைத்துக்கொண்டு அமர்ந்திருக்கும் நெடுந்தகை. வெண்முத்துக்கள் உதிர்ந்துகிடக்க, வலிமையான கால் நட்ட பந்தலுக்கு அடியில் இருக்கும் நெடுந்தகை.\r\nஅவன் ஊரும் சிறுவர்களும் | சீறூர் மகாஅர்\r\nஅவனது ஊர் மக்கள் வேட்டுவர். ஆண் காட்டுப்பூனை போல் வெகுண்டு நோக்கும் பார்வையை உடையவர்கள். கயந்தலை (யானைக்குட்டி) போலத் தலையை உடையவர்கள். பறவைகளை வேட்டையாடி அதன் கறியைத் தின்று புலவுநாற்றம் வீசும் வாயை உடையவர்கள். வெளுத்த வாயினை உடையவர்கள். அந்த வேடர்களின் மக்கள். விரும்பிப் போற்றும் மக்கள். துணையாகச் சேர்ந்தே விளையாடும் மக்கள். தாமே வில்லும் அம்பும் செய்துகொண்டு விளையாடுவர். சிறிய இலையை உடையது உடைமரம். அதில் கூர்மையான வெண்ணிற முள் இருக்கும். ஊகம் எனப்படும் நாணாத்தட்டை அவர்களுக்கு அம்பு. அந்த அம்பின் நுனியில் உடைமுள்ளைச் செருகி வைத்திருப்பர். வலார் என்பது வளைந்து நிமிரக்கூடிய மலார் என்னும் கோல். அதனை வளைத்துக் கட்டி வில் செய்துகொள்வர். கருப்பை என்னும் காட்டு எலியை வேட்டையாடக் குறி பார்ப்பர். இப்படிப்பட்ட புன்புலம் (வளமில்லாத நிலம்) தழுவிக் கிடப்பதுதான் அந்த வல்லாளன் ஊர்."
  },
  {
    "story_id": 325,
    "story_category": "purananooru",
    "story_title": "325. வேந்து தலைவரினும் தாங்கம்!",
    "url": "https://www.tamilsurangam.in/literatures/ettuthogai/purananooru/purananooru_325.html",
    "information": "பாடியவர்: உறையூர் முதுகண்ணன் சாத்தனார்\n\nதிணை: வாகை துறை : வல்லாண் முல்லை",
    "poem": "களிறுநீ றாடிய விடுநில மருங்கின்,\n\nவம்பப் பெரும்பெயல் வரைந்துசொரிந்து இறந்தெனக்,\n\nகுழிகொள் சின்னீர் குராஅல் உண்டலின்,\n\nசெறுகிளைத் திட்ட கலுழ்கண் ஊறல்\n\nமுறையன் உண்ணும் நிறையா வாழ்க்கை,\nமுளவுமாத் தொலைச்சிய முழுச்சொல்-ஆடவர்\n\nஉடும்பிழுது அறுத்த ஒடுங்காழ்ப் படலைச்\n\nசீறில் முன்றில் கூறுசெய் திடுமார்,\n\nகொள்ளி வைத்த கொழுநிண நாற்றம்\n\nமறுகுடன் கமழும் மதுகை மன்றத்து,\nஅலந்தலை இரத்தி அலங்குபடு நீழல்,\n\nகயந்தலைச் சிறாஅர் கணைவிளை யாடும்\n\nஅருமிளை இருக்கை யதுவே-வென்வேல்ஊரே.",
    "meaning": "படைக்கும் நெடுந்தகை அவன். \r\nஅவன் மக்கள்\r\nஅவன் நிலப்பரப்பில் யானை புழுதியை அள்ளி வீசிக் குளித்துக்கொள்ளும். வெடிப்புகள் கொண்டிருக்கும் அந்த நிலத்தில் வம்புக்கு வரும் பெரும்புயல் எப்போதாவது மழை பொழிந்துவிட்டு நின்றுவிடும். ஆங்காங்கே குழிகளில் தேங்கிக் கிடக்கும் சொஞ்சம் நீரைக் குரால் (சிவப்பு) நிறப் பசுக்கள் குடித்துத் தீர்த்துவிடும். மீதமுள்ள சேற்றைக் கிண்டினால் கொஞ்சம் நீர் ஊறும். அதனை ஊர் மக்கள் முறை வைத்துக்கொண்டு எடுத்துவந்து பருகுவர். இத்தகைய வாழ்க்கை உடையவர்கள் அவன் நாட்டு மக்கள். அங்குள்ள ஆண்கள் முள்ளம்பன்றியை அடித்துக் கொண்டுவந்து உண்பர்.  \r\nஅவன் மன்றம்\r\nமுள்ளம்பன்றியுடன் உடும்பையும் வேட்டையாடுவர். முற்றத்துக்குக் கொண்டுவருவர். இரண்டையும் அறுத்துக் கூறு கூறாகச் செய்து, ஒடுங்கிய கால் நட்ட இரும்புப் பரப்புப் [காழ்) படலை மேல் வைத்து தீப் பிழம்புக் கொள்ளிகளை வைத்துச் சுடுவர். ஊருக்குப் பகிர்ந்து தருவர். அப்படிச் சுடும்போது தெருவெல்லாம் மணக்கும்.    \r\nஅங்குள்ள சிறுவர்\r\nஅந்த ஊருக்கு அரணாக இருக்கும் காவல்காடு [மிளை] இரத்தி [இலவம்] மரங்களைக் கொண்டது. அதன் நிழலில் சிறுவர்கள் அம்பு எய்து விளையாடுவர்.\r\nஇப்படிப்பட்ட நாட்டு மன்னன்தான் பெருவேந்தனின் படையே வரினும் தன் கொடைத்திறத்தால் தாங்கும் வல்லமை பெற்றவன்.\r\nஇதுவே அவனது வல்லாண்மை. வல்லாண்முல்லை."
  },
  {
    "story_id": 326,
    "story_category": "purananooru",
    "story_title": "326. பருத்திப் பெண்டின் சிறு தீ!",
    "url": "https://www.tamilsurangam.in/literatures/ettuthogai/purananooru/purananooru_326.html",
    "information": "பாடியவர்: தங்கால் பொற்கொல்லன் \n\nவெண்ணாகனார்\n\nதிணை: வாகை துறை : மூதின் முல்லை",
    "poem": "ஊர்முது வேலிப் பார்நடை வெருகின்\n\nஇருட்பகை வெரீஇய நாகுஇளம் பேடை\n\nஉயிர்நடுக் குற்றுப் புலாவிட் டரற்றச்,\n\nசிறையும் செற்றையும் புடையுநள் எழுந்த\n\nபருத்திப் பெண்டின் சிறுதீ விளக்கத்துக்,\nகலிர்ப்பூ நெற்றிச் சேவலின் தணியும்\n\nஅருமிளை இருக்கை யதுவே -மனைவியும்,\n\nவேட்டச் சிறா அர் சேட்புலம் படராது,\n\nபடமடைக் கொண்ட குறுந்தாள் உடும்பின்\n\nவிழுக்குநிணம் பெய்த தயிர்க்கண் மிதவை\nயாணர் நல்லவை பாணரொடு, ஒராங்கு\n\nவருவிருந்து அயரும் விருப்பினள்; கிழவனும்\n\nஅருஞ்சமம் ததையத் தாக்கிப், பெருஞ்சமத்து\n\nஅண்ணல் யானை அணிந்த\n\nபொன்செய் ஓடைப் பெரும்பரி சிலனே.",
    "meaning": "அந்த ஊருக்குப் பழமையான வேலி. அந்த வேலியில் காட்டுப்பூனை தனக்கு இரையைத் தேடிப் பார்த்துக்கொண்டு நடந்துவந்தது. இரவு நெருங்கிக்கொண்டிருந்தது. (இரவில் பூனைக்கு நன்றாகக் கண் தெரியும்) அங்கு இருந்த இளமையான பெண் கோழிக்குஞ்சு பூனையைப் பார்த்ததும் உயிர் பதைபதைத்துத் தன் வாயிலிருந்த இரையை விட்டுவிட்டு அரற்றிக் கத்தியது. அதனைக் கேட்டதும் அங்குப் பருத்தில் நூல் நூற்றுக்கொண்டிருந்த பெண் சிறிய தீ எரியும் விளக்கினை எடுத்துக்கொண்டு வந்தாள். அந்த விளக்கொளியில் அந்தக் குஞ்சின் சேவலும் வந்தது. அந்தச் சேவல் கவிரம் பூப் போல நெற்றிக் கொண்டையினை உடையது. கோழிச்சேவலையும் பருத்திப் பெண்ணையும் பார்த்ததும் இளங்கோழிக்கு அச்சம் தணிந்தது. இப்படிப்பட்ட காட்டரண் மீளையை உடையது அவன் ஊர்.\r\nவல்லாளன் மனைவி\r\nஅவ்வூர்ச் சிறுவர் நெடுந்தொலைவு வேட்டைக்குச் செல்லாமல் தாம் விரும்பிய உடும்பை அவ்வூர்ப் படப்பை நிலத்திலேயே பெறுவர். அதன் தசையைத் தயிரில் ஊற வைத்து உண்பர். இப்படி உண்பதை விருந்தாக வரும் பாணர்களுக்கும் பகிர்தளித்து உண்பதில் வல்லாளன் மனைவிக்கு விருப்பம் அதிகம்.\r\nவல்லாளன் | கிழவன்\r\nஅந்த வல்லாளன் போரில் எதிராளி வேந்தனின் தலைமையான யானையைக் கொன்று அதன் நெற்றியில் இருந்த ஓடையைத் தன் அரசன் கையால் பரிசிலாகப் பெற்றவன்."
  },
  {
    "story_id": 327,
    "story_category": "purananooru",
    "story_title": "327. வரகின் குப்பை!",
    "url": "https://www.tamilsurangam.in/literatures/ettuthogai/purananooru/purananooru_327.html",
    "information": "பாடியவர்: பெயர் தெரிந்திலது\n\nதிணை: வாகை துறை : மூதின் முல்லை",
    "poem": "எருது கால் உறாஅது, இளைஞர் கொன்ற\n\nசில்விளை வரகின் புல்லென் குப்பை,\n\nதொடுத்த கடவர்க்குக் கொடுத்த மிச்சில்\n\nபசித்த பாணர் உண்டு, கடை தப்பலின்,\n\nஒக்கல் ஒற்கம் சொலியத் தன்னூர்ச்\nசிறுபுல் லாளர் முகத்தவை கூறி,\n\nவரகுடன் இரக்கும் நெடுந்தகை\n\nஅரசுவரின் தாங்கும் வல்லா ளன்னே.",
    "meaning": "எருது பூட்டி அதன் கால்கள் மிதிபடாமல் இளைஞர் தடியால் அடித்து வரகும் வைக்கோலுமாகப் பிரித்தெடுத்த வரகு.\r\nசில் விளை வரகு. அதாவது ஏதோ கொஞ்சம் விளைந்த வரகு. அதன் சிறிய பொலிக் குவியல்.\r\nகடவர் – கடன்கொடுத்தவர்கள். விளைச்சலைக் குவித்ததும் கடன் கொடுத்தவர்கள் வளைத்துக்கொண்டனர். அவர்களுக்குக் கொடுத்தது போக மீதமுள்ள வரகு.\r\nமீதமிருந்த வரகை பசியால் வாடும் பாணர்க்குக் கொடுத்தது போக மீதம் கடைசியாக இருந்த வரகு.   \r\nஇந்த வரகைத் தன் சுற்றத்தாரின் வறுமையை போக்கச் செலவிட்ட பின்னர் மிஞ்சிய வரகு.\r\nஅதனைத் தன் ஊரில் இருந்த உழைக்க முடியாத சிறுபுல்லாளர்க்கு முகந்து கொடுப்பான்.\r\nஎஞ்சியதைத் தான் உண்பான்.\r\nஇவன்தான் அந்த நெடுந்தகை. அரசனைத் தாங்கும் நெடுந்தகை."
  },
  {
    "story_id": 328,
    "story_category": "purananooru",
    "story_title": "328. ஈயத் தொலைந்தன!",
    "url": "https://www.tamilsurangam.in/literatures/ettuthogai/purananooru/purananooru_328.html",
    "information": "பாடியவர்: பெயர் தெரிந்திலது\n\nதிணை: வாகை துறை :மூதின் முல்லை",
    "poem": ".. .. டைமுதல் புறவு சேர்ந்திருந்த\n\nபுன்புலச் சீறூர், நெல்விளை யாதே;\n\nவரகும் தினையும் உள்ளவை யெல்லாம்\n\nஇரவன் மாக்களுக்கு ஈயத் தொலைந்தன;\n\n.. .. .. .. .. .. டமைந் தனனே;\nஅன்னன் ஆயினும், பாண ! நன்றும்\n\nவள்ளத் திடும்பால் உள்ளுறை தொட.. ..\n\nகளவுப் புளியன்ன விளை.. .. .. ..\n\n.. .. .. வாடூன் கொழுங்குறை\n\nகொய்குரல் அரிசியொடு நெய்பெய்து அட்டுத்,\nதுடுப்பொடு சிவணிய களிக்கொள் வெண்சோறு\n\nஉண்டு, இனி திருந்த பின். .. .. ..\n\n.. .. .. தருகுவன் மாதோ-\n\nதாளி முதல் நீடிய சிறுநறு முஞ்ஞை\n\nமுயல்வந்து கறிக்கும் முன்றில்,\nசீறூர் மன்னனைப் பாடினை செலினே.",
    "meaning": "அவன் முல்லைநிலச் சிற்றூர் மன்னன். அந்த நிலத்தில் நெல் விளையாது. விளைந்துள்ள வரகு, தினை ஆகியவற்றையெல்லாம் வந்தவர்களுக்கெல்லாம் வழங்கியை தீர்ந்துவிட்டன. அவன் அப்படி இருந்தாலும் நீ அதனைப் பற்றி எண்ணாதே.\r\nபாண!\r\nபானையில் வெள்ளம் போல ஊற்றிவைத்துள்ள பானையில் ஒரு சொட்டு உறை விட்டதும் அந்தத் திருட்டுப் புளிச்சுவை எல்லாப் பாலையும் திரித்துவிடுவது போல அவன் பிறரையெல்லாம் மாற்றிவிடுவான்.\r\nபிறர் தந்த அரிசியில் நெய்யும் புலால் கறியும் கலந்து கிண்டிய களியை உண்ணத் தருவான்.\r\nமுஞ்ஞை தாளித் தொட்டியில் வளர்க்கப்படும். அதனை முயல் வந்து கறிக்கும் சிற்றூர் அரசன் அவன். அவனைப் பாடிக்கொண்டு சென்றால் நீ வேண்டியதைப் பெறலாம்."
  },
  {
    "story_id": 329,
    "story_category": "purananooru",
    "story_title": "329. மாப்புகை கமழும்!",
    "url": "https://www.tamilsurangam.in/literatures/ettuthogai/purananooru/purananooru_329.html",
    "information": "பாடியவர்: மதுரை அறுவை வாணிகன் \n\nஇளவேட்டனார்\n\nதிணை: வாகை துறை : மூதின் முல்லை",
    "poem": "இல்லடு கள்ளின் சில்குடிச் சீறூர்ப்\n\nபுடைநடு கல்லின் நாட்பலி யூட்டி,\n\nநன்னீர் ஆட்டி, நெய்ந்நறைக் கொளீஇய,\n\nமங்குல் மாப்புகை மறுகுடன் கமழும்,\n\nஅருமுனை இருக்கைத்து ஆயினும், வரிமிடற்று\nஅரவுஉறை புற்றத்து அற்றே, நாளும்\n\nபுரவலர் புன்கண் நோக்காது, இரவலர்க்கு\n\nஅருகாது ஈயும் வண்மை,\n\nஉரைசால், நெடுந்தகை ஓம்பும் ஊரே.",
    "meaning": "வீட்டிலே காய்ச்சிய கள்ளை அந்தச் சிற்றூரில் உள்ள குடும்பத்தினர் கூட்டமாகச் சென்று முன்னோரின் நடுகல்லுக்கு பகல் பொழுதில் படையல் செய்வர். அப்போது நடுகல்லை நாராட்டுவர். நெய்யிட்டு விளக்கேற்றி வைப்பர். அந்த நெய்விளக்கு மேகம் போலப் புகை விட்டு எரியும். எரியும் நெய்யின் மணம் ஊர்தெருவெல்லாம் கமழும்.\r\nஇது ஒரு ஒரு போர்முனையாகத் திகழும் ஊர்.\r\nஇதன் அரசன் வழங்குபவர் படும் துன்பத்தை எண்ணிப்பார்க்க மாட்டான். இருப்பு வைத்துக்கொள்ளாமல் இரவலர்களுக்குத் தன்னிடம் உள்ள பொருளை எல்லாமுமாக வழங்குவான். இவ்வாறு அவன் நற்பெயர் பெற்றிருந்தான்."
  },
  {
    "story_id": 330,
    "story_category": "purananooru",
    "story_title": "330. ஆழி அனையன்!",
    "url": "https://www.tamilsurangam.in/literatures/ettuthogai/purananooru/purananooru_330.html",
    "information": "பாடியவர்: மதுரை கணக்காயனார்\n\nதிணை: வாகை துறை : மூதின் முல்லை",
    "poem": "வேந்துடைத் தானை முனைகெட நெரிதர\n\nஏந்துவாள் வலத்தன் ஒருவன் ஆகித்,\n\nதன்இறந்து வாராமை விலக்கலின், பெருங் கடற்கு\n\nஆழி அனையன் மாதோ; என்றும்\n\nபாடிச் சென்றோர்க்கு அன்றியும், வாரிப்\nபுரவிற்கு ஆற்றாச் சீறூர்த்\n\nதொன்மை சுட்டிய வண்மை யோனே.",
    "meaning": "அவன் ஒருவனே அவனுக்கு ஈடு (சமம்). \r\nவேந்தும் அவனது படையும் முனைந்து முன்னேறிக்கொண்டிருந்தன. அவன் எதிர்த்து நின்றான். \r\nதன்னைக் கடந்து வரமுடியாதபடி எதிர்த்து நின்றான். \r\nகடல் சீற்றத்ததைத் தடுக்கும் ஆழிச்சக்கரம் போல நின்றான்.\r\nஅவன் இப்படி என்றால், அவன் ஊரும் இப்படித் திகழ்ந்தது.  \r\nபாடிச் சென்றோர்கெல்லாம் கொடுத்தும், வாரி வழங்குவதற்கெல்லாம் ஈடு கொடுத்தும் திகழ்வது அவன் சிற்றூர்."
  },
  {
    "story_id": 331,
    "story_category": "purananooru",
    "story_title": "331. இல்லது படைக்க வல்லன்!",
    "url": "https://www.tamilsurangam.in/literatures/ettuthogai/purananooru/purananooru_331.html",
    "information": "பாடியவர்: உறையூர் முதுகூத்தனார் (உறையூர் \n\nமுது கூற்றனார் எனவும் பாடம்).\n\nதிணை: வாகை துறை : மூதின் முல்லை",
    "poem": "கல்லறுத்து இயற்றிய வல்லுவர்க் கூவல்\n\nவில்லேர் வாழ்க்கைச், சீறூர் மதவலி\n\nநனிநல் கூர்ந்தனன் ஆயினும், பனிமிகப்,\n\nபுல்லென் மாலைச் சிறுதீ ஞெலியும்\n\nகல்லா இடையன் போலக், குறிப்பின்\nஇல்லது படைக்கவும் வல்லன் ; உள்ளது\n\nதவச்சிறிது ஆயினும் மிகப்பலர் என்னாள்,\n\nநீள்நெடும் பந்தர் ஊண்முறை ஊட்டும்\n\nஇற்பொலி மகடூஉப் போலச், சிற்சில்\n\nவரிசையின் அளக்கவும் வல்லன்; உரிதினின்\nகாவல் மன்னர் கடைமுகத்து உகுக்கும்\n\nபோகுபலி வெண்சோறு போலத்\n\nதூவவும் வல்லன், அவன் தூவுங் காலே.",
    "meaning": "கல்லைப் பொளித்து உண்டாக்கப்பட்ட கூவல்-கிணறு. அரிதாக உப்புநீர் ஊறும் கிணறு. அந்த நீரை உண்டுகொண்டு வில்லை ஏராகப் பிடித்து உழுது உண்ணும் வாழ்க்கையை மேற்கொண்டவன். சிறிய ஊர். பெரிதும் வறுமையுற்று வாழும் வாழ்க்கை. இப்படிப்பட்ட நிலையில் உள்ளவன் ஆயினும்.\r\nகல்வி கற்காத இடையன் இருட்டும் மாலை வேளையில் தன்னிடமுள்ள ஞெலிகோலால் தன்னிடம் இல்லாத தீயை மூட்டிக்கொள்வது போல, இவன் தன்னிடம் இல்லாத ஒன்றைப் படைத்துக்கொள்ளவும் வல்லவன்.\r\nதன்னிடம் உள்ளது மிகவும் சிறியது என்றாலும், மிகவும் பலராக வந்திருக்கிறார்களே என்று என்று எண்ணாமல், நீண்ட பந்தல் போட்டு முறையாக உணவு படைக்கவும் வல்லவன்.  \r\nஇல்லத்தில் இருக்கும் மகளிர் தன்னை அழகு செய்துகொள்வது போல வந்தவர்களுக்கெல்லாம் வரிசை (சிறப்பு) செய்யவும் வல்லவன்.\r\nநாட்டைக் காக்கும் மன்னன் தன் பின்வாசலில் இடைவிடாது வெண்ணிறப் பெருஞ்சோறு வழங்குவது போல இவனும் நேரம் வரும்போது உணவு படைக்கவும் வல்லவன்."
  },
  {
    "story_id": 332,
    "story_category": "purananooru",
    "story_title": "332. வேல் பெருந்தகை உடைத்தே!",
    "url": "https://www.tamilsurangam.in/literatures/ettuthogai/purananooru/purananooru_332.html",
    "information": "பாடியவர்: விரியூர் கிழார்\n\nதிணை: வாகை துறை : மூதின் முல்லை",
    "poem": "பிறர்வேல் போலா தாகி, இவ்வூர்\n\nமறவன் வேலோ பெருந்தகை உடைத்தே;\n\nஇரும்புறம் நீறும் ஆடிக், கலந்துஇடைக்\n\nகுரம்பைக் கூரைக் கிடக்கினும் கிடக்கும்;\n\nமங்கல மகளிரொடு மாலை சூட்டி,\nஇன்குரல் இரும்பை யாழொடு ததும்பத்,\n\nதெண்ணீர்ப் படுவினும் தெருவினும் திரிந்து,\n\nமண்முழுது அழுங்கச் செல்லினும் செல்லும்; ஆங்கு,\n\nஇருங்கடல் தானை வேந்தர்\n\nபெருங்களிற்று முகத்தினும் செலவு ஆனாதே.",
    "meaning": "இது. கூரைப் பரணில் வைக்கப்பட்டுள்ள புழங்கப்படாத பண்டங்கள் போலப் புழுதி படிந்து கூரையில் செருகப்பபட்டுக் கிடந்தாலும் கிடக்கும்.அல்லாமல் விழாக்கோலத்துடன் நீராடிய பின்னர் பெரும்படையுடன் வந்த பகைவேந்தன் போர்க்களிற்றின் முகத்தில் கிடந்தாலும் கிடக்கும்\r\nநறாடிக் கிடக்கும் = புழுதி படிந்து கிடக்கும்நீராடி வரும் = மண்ணுமங்கல விழாவில் நீராடி வரும்போராடி ஏறும் = பகைவேந்தன் பட்டத்து யானை முகத்தில் ஏறும்வேல் மண்ணுமங்கலம்\r\nமங்கலமகளிர் அணிவகுத்து வந்து வேலுக்கு மாலை சூட்டுவர்.அந்த அணிவகுப்புடன் நீராட்டுவதற்காக எடுத்துச் செல்லப்படும்.\r\nஇன்னிசை முழங்க எடுத்துச் செல்லப்படும்.யாழிசைப் பண்ணுடன் நீராட்டப்படும்.பின் தெருவெல்லாம் ஊர்வலமாக எடுத்துச் செல்லப்படும்.\r\nஇந்த ஊர்வலத்தைக் கண்டபோதே பகைமன்னர் மண்ணெல்லாம் அழுங்கி நடுநடுங்கும்.பின்னர் போர்களம் செல்லும்.பின்னர் பகைவேந்தரின் பட்டத்து யானை முகத்தில் பாய்ந்து கிடக்கும்."
  },
  {
    "story_id": 333,
    "story_category": "purananooru",
    "story_title": "333. தங்கனிர் சென்மோ புலவீர்!",
    "url": "https://www.tamilsurangam.in/literatures/ettuthogai/purananooru/purananooru_333.html",
    "information": "பாடியவர்: பெயர் தெரிந்திலது.\n\nதிணை: வாகை துறை : மூதின் முல்லை",
    "poem": "நீருள் பட்ட மாரிப் பேருறை\n\nமொக்குள் அன்ன பொகுட்டுவிழிக் கண்ண,\n\nகரும்பிடர்த் தலைய, பெருஞ்செவிக் குறுமுயல்\n\nஉள்ளூர்க் குறும்புதல் துள்ளுவன உகளும்\n\nதொள்ளை மன்றத்து ஆங்கண் படரின்,\nஉண்கஎன உணரா உயவிற்று ஆயினும்,\n\nதங்கனீர் சென்மோ, புலவீர்! நன்றும்;\n\nசென்றதற் கொண்டு, மனையோள் விரும்பி,\n\nவரகும் தினையும் உள்ளவை எல்லாம்\n\nஇரவல் மாக்கள் உணக்கொளத் தீர்ந்தெனக்,\nகுறித்துமாறு எதிர்ப்பை பெறாஅ மையின்,\n\nகுரல்உணங்கு விதைத்தினை உரல்வாய்ப் பெய்து,\n\nசிறிது புறப்பட்டன்றோ விலளே; தன்னூர்\n\nவேட்டக் குடிதொறுங் கூட்டு .. .. ..\n\n.. .. .. .. உடும்பு செய்\nபாணி நெடுந்தேர் வல்லரோடு ஊரா,\n\nவம்பணி யானை வேந்துதலை வரினும்,\n\nஉண்பது மன்னும் அதுவே;\n\nபரிசில் மன்னும், குருசில்கொண் டதுவே.",
    "meaning": "நீரில் விழுந்த மழைத்துளியானது குமிழி விட்டு மேலே எழும்புவது போன்ற கண்களை உடையது முயல். அது வலிமையான பிடரியினைக் கொண்ட தலையினை உடையது. பெரிய காதுகளைக் கொண்டது. சிறியது. அது உள்ளூரிலுள்ள வேலிப் புதர்களில் துள்ளி விளையாடும் மன்றத்தில் உள்ள பொந்துகளில் [தொள்ளை] தங்கும்.\r\nபுலவர்களே, நீங்கள் அங்குச் செல்வீர் ஆயின்,\r\nஅங்கு வாழும் மனைக்கு உரிய பெருமாட்டியர் “புலவர் பெருமக்களே! களைப்பு இல்லை என்றாலும் உண்ணுங்கள். இங்குத் தங்கிச் செல்லுங்கள். இல்லத்தில் இருந்த வரகு, தினை ஆகியவை இல்லை என்று கேட்டு வந்தவர்களுக்கு உணவாகவும், கொடையாகவும் வழங்கித் தீர்ந்துவிட்டன. அளவு குறித்து வாங்கி அளவோடு திருப்பித் தரும் குறியெதிர்ப்புப் பெறவும் வழியில்லை. விதைக்காகக் கதிரோடு காயவைத்துப் பாதுகாக்கப்பட்ட தினை உள்ளது” என்று சொல்லிக்கொண்டு உரலில் போட்டுக் குற்றி எடுத்து உணவாக்கிப் படைப்பாள்.\r\nஉடும்பைப் போல் பற்றிக்கொண்டு தேர் வல்லார் வரினும், முகத்தில் வம்பு என்னும் ஓடை-அணி பூண்ட யானை மேல் வரும் வேந்தர் ஆயினும் உண்பது இந்தத் தினைதான். உங்களுக்கும் பரிசாகவும் வழங்குகிறேன். மேன்மக்களே [குருசில்] ஏற்றுக்கொள்ளுங்கள் – என வழங்குவாள்."
  },
  {
    "story_id": 334,
    "story_category": "purananooru",
    "story_title": "334. தூவாள் தூவான்!",
    "url": "https://www.tamilsurangam.in/literatures/ettuthogai/purananooru/purananooru_334.html",
    "information": "பாடியவர்: மதுரைத் தமிழக் கூத்தனார்\n\nதிணை: வாகை துறை : மூதின் முல்லை",
    "poem": "காகரு பழனக் கண்பின் அன்ன\n\nதூமயிர்க் குறுந்தாள் நெடுஞ்செவிக் குறுமுயல்,\n\nபுன்றலைச் சிறாஅர் மன்றத்து ஆர்ப்பின்,\n\nபடப்புஒடுங் கும்மே.. .. .. .. பின்பு .. .. ..\n\n.. .. .. .. .. .. னூரே மனையோள்\nபாணர் ஆர்த்தவும், பரிசிலர் ஓம்பவும்,\n\nஊணொலி அரவமொடு கைதூ வாளே;\n\nஉயர்மருப்பு யானைப் புகர்முகத்து அணிந்த\n\nபொலம் .. .. .. .. .. .. .. ப்\n\nபரிசில் பரிசிலர்க்கு ஈய,\nஉரவேற் காளையும் கைதூ வானே.",
    "meaning": "மன்றத்தில் விளையாடும் சிறுவர்களின் ஆரவார ஒலியைக் கேட்டதும் முயல் படப்பையில் ஒடுங்கிக்கொள்ளுமாம்.\r\nஅந்தச் சிறுவர்கள் விளையாட்டு மண்டை கொண்டவர்கள்.\r\nமுயல் பழனத்தில் விளைந்திருக்கும் கண்புப் புல் போன்ற மயிரினை உடையது.\r\nமனையோள் உணவு வழங்கும் அரவம்\r\nபாணரின் வயிற்றுப் பசியைப் போக்குவதாலும், நாடி வந்தவர்களுக்குப் பரிசில் வழங்குவதாலும் உணவு உண்ணும் அரவ ஒலியை உண்டாக்கும் மனைவி அந்த அரவ ஒலி உண்டாக்குவதைக் கைவிடவே மாட்டாள்.\r\nகாளை வழங்கும் அரவம்\r\nஅந்த மூதில்லில் வாழும் காளை பகையரசன் யானையை வீழ்த்தி அது அணிந்திருந்த ஓடைப் பொன்னைத் தன் அரசனிடமிருந்து பரிசிலாகப் பெற்றுவந்ததைத் தன்னிடம் பரிசில் நாடி வந்தவர்களுக்கு வழங்குவதைக் கைவிடமாட்டான்."
  },
  {
    "story_id": 335,
    "story_category": "purananooru",
    "story_title": "335. கடவுள் இலவே!",
    "url": "https://www.tamilsurangam.in/literatures/ettuthogai/purananooru/purananooru_335.html",
    "information": "பாடியவர்: மாங்குடி கிழார்\n\nதிணை: வாகை துறை : மூதின் முல்லை",
    "poem": "அடலருந் துப்பின் .. .. .. ..\n\n.. .. .. .. குருந்தே முல்லை யென்று\n\nஇந்நான் கல்லது பூவும் இல்லை;\n\nகருங்கால் வரகே, இருங்கதிர்த் தினையே,\n\nசிறுகொடிக் கொள்ளே, பொறிகிளர் அவரையொடு\nஇந்நான் கல்லது உணாவும் இல்லை;\n\nதுடியன், பாணன், பறையன், கடம்பன், என்று\n\nஇந்நான் கல்லது குடியும் இல்லை;\n\nஒன்னாத் தெவ்வர் முன்னின்று விலங்கி,\n\nஒளிறுஏந்து மருப்பின் களிறுஎறிந்து வீழ்ந்தெனக்,\nகல்லே பரவின் அல்லது,\n\nநெல்உகுத்துப் பரவும் கடவுளும் இலவே.",
    "meaning": "குருந்து [குறிஞ்சி], முல்லை. (மருதம், நெய்தல்) என்னும் நான்கு பூக்களைத் தவிர வேறு வாழ்வியல் திணையைக் குறிக்கும் பூக்கள் இல்லை.\r\nவரகு, தினை, கொள், அவரை என்னும் நான்கு அல்லாத வேறு உணவுப்பொருள் அந்த மூதில் குடிக்கு இல்லை.\r\nதுடியன், பாணன், பறையன், கடம்பன் என்னும் நான்கு இனக் குடிமக்கள் அல்லது அந்த மூதில் மக்களுக்கு உறவினர் வேறு குடிமக்கள் இல்லை.\r\nஇப்படி எல்லாம் நான்கு வகைப்பட்டதாக இருக்கும்போது அவர்களுக்குக் கடவுள் மட்டும் ஒன்றே.\r\nஅந்த ஒன்றும் நடுகல்.\r\nவாளேந்திப் போர்க்களம் சென்று பகையரசரின் களிற்றை வீழ்த்திவிட்டு மாண்டுபோனவனுக்கு நடப்பட்ட கல் அது.\r\nஅதற்கு அவர்கள் பூவைப் போட்டுப் பூசை செய்வது போல நெல்லை ஒவ்வொன்றாகப் போட்டுப் பூசை செய்வர்."
  },
  {
    "story_id": 336,
    "story_category": "purananooru",
    "story_title": "336. பண்பில் தாயே!",
    "url": "https://www.tamilsurangam.in/literatures/ettuthogai/purananooru/purananooru_336.html",
    "information": "பாடியவர்: பரணர்\n\nதிணை: காஞ்சி துறை: பாற் பாற் காஞ்சி",
    "poem": "வேட்ட வேந்தனும் வெஞ்சினத் தினனே;\n\nகடவன கழிப்புஇவள் தந்தையும் செய்யான்;\n\nஒளிறுமுகத்து ஏந்திய வீங்குதொடி மருப்பின்\n\nகளிறும் கடிமரம் சேரா; சேர்ந்த\n\nஒளிறுவேல் மறவரும் வாய்மூழ்த் தனரே;\nஇயவரும் அறியாப் பல்லியம் கறங்க,\n\nஅன்னோ, பெரும்பே துற்றன்று, இவ் வருங்கடி மூதூர்;\n\nஅறன்இலன் மன்ற தானே-விறன்மலை\n\nவேங்கை வெற்பின் விரிந்த கோங்கின்\n\nமுகைவனப்பு ஏந்திய முற்றா இளமுலைத்\nதகைவளர்த்து எடுத்த நகையொடு,\n\nபகைவளர்த்து இருந்த இப் பண்புஇல் தாயே.",
    "meaning": "பெண்ணைக் கேட்ட வேந்தனோ பெரும் கோவக்காரன்.\r\nஇவளது தந்தையும் இவளுக்குப் பருவத்தில் திருமணம் செய்து தரவேண்டிய கடமையைச் செய்யவில்லை.\r\nஒளிரும் முகத்துத் தந்தங்களில் காப்புப்பூண் அணிந்திருக்கும் யானைகளோ கட்டுத்தறி யில் இல்லை.\r\nவேலேந்திய வீரர்களும் வாயை மடித்துச் சினம் கொண்டு திரிகின்றனர்.\r\nபோர்முழக்கம் செய்வோரும் செய்வதறியாமல் பல வகையான போரிசைக் கருவிகளை முழக்குகின்றனர்.\r\nஅந்தோ!\r\nபாதுகாப்பான இந்த ஊரே செய்வதறியாமல் திகைக்கின்றது.\r\nஇவள் தாய் அறம் செய்யவில்லை.\r\nபண்பு இல்லாமல் பகையை வளர்த்துக்கொண்டிருக்கிறாள்.\r\nஇவளோ, வேங்கை பூத்திருக்கும் மலையில் கோங்கு பூத்திருப்பது போல வனப்பு மிக்க முலைத் தோற்றத்துடன் புன்னகையும் பூத்துக்கொண்டிருக்கிறாள்.\r\nஎன்ன ஆகுமோ?"
  },
  {
    "story_id": 337,
    "story_category": "purananooru",
    "story_title": "337. இவர் மறனும் இற்று!",
    "url": "https://www.tamilsurangam.in/literatures/ettuthogai/purananooru/purananooru_337.html",
    "information": "பாடியவர்: கபிலர்\n\nதிணை: காஞ்சி துறை : மகட்பாற் காஞ்சி",
    "poem": "ஆர்கலி யினனே, சோணாட்டு அண்ணல்;\n\nகவிகை மண்ணாள் செல்வ ராயினும்,\n\nவாள்வலத்து ஒழியப் பாடிச் சென்றாஅர்.\n\nவரலதோறு அகம் மலர . .. .. .. ..\n\nஈதல் ஆனா இலங்குதொடித் தடக்கைப்\nபாரி பறம்பின் பனிச்சுனை போலக்,\n\nகாண்டற்கு அரியளாகி, மாண்ட\n\nபெண்மை நிறைந்த பொலிவொடு, மண்ணிய\n\nதுகில்விரி கடுப்ப நுடங்கித், தண்ணென\n\nஅகிலார் நறும்புகை ஐதுசென்று அடங்கிய\nகபில நெடுநகர்க் கமழும் நாற்றமொடு,\n\nமனைச்செறிந் தனளே, வாணுதல்; இனியே.\n\nஅற்றன் றாகலின், தெற்றெனப் போற்றிக்,\n\nகாய்நெல் கவளம் தீற்றிக், காவுதொறும்\n\nகடுங்கண் யானை காப்பனர் அன்றி,\nவருத லானார் வேந்தர்; தன்னையர்\n\nபொருசமம் கடந்த உருகெழு நெடுவேல்\n\nகுருதி பற்றிய வெருவரு தலையர்\n\nமற்றுஇவர் மறனும் இற்றால்; தெற்றென\n\nயாரா குவர்கொல் தாமே - நேரிழை\nஉருத்த பல்சுணங்கு அணிந்த\n\nமருப்புஇள வனமுலை ஞெமுக்கு வோரே?",
    "meaning": "சோழநாட்டு மன்னன் ஆரவாரம் மிக்கவன். கையைக் காட்டி மண்ணை ஆளும் செல்வம் மிக்கவன். வாளால் வெற்றிகள் பல கண்டவன். அவன் தன் வாளைக் கையில் ஏந்தாமல் பாடிக்கொண்டு சென்றால், செல்லும்போதெல்லாம் மனம் குளிர்ந்து தொடி அணிந்த தன் கையால் வாரி வாரி வழங்கத் தவிராதவன் பாரி.  \r\nஅவள்\r\nபாரியின் பறம்பு மலையில் பனிநீர்ச் சுனை ஒன்று உண்டு. அதனை யாரும் அத்துணை எளிமையாகப் பார்க்க முடியாது. அதுபோலப் பாடலின் தலைவியும் பார்ப்பதற்கு அரியவள்.\r\nமனைக்குள்\r\nஅத்துடன் அவள் பெண்மை நிறைந்த (பூப்பு எய்திய) பொலிவோடு திகழ்ந்தாள்.\r\nஇடையில் கட்டிய ஆடை ஆடுவது போலக் கூந்தல் அசைய அவள் நடந்தாள்.\r\nஅந்தக் கூந்தலில் அவள் ஊட்டிய அகில் புகை அடங்கி மென்மையாகக் கிடந்தது.\r\nஅந்த அகில்-புகையின் மணம் அவள் வாழ்ந்த கபில-நெடுநகர் முழுவதும் வீசியது.\r\nஒளி திகழும் முக் கொண்ட அவள் (வாணுதல்) வீட்டுக்குள்ளேயே அடங்கிக் கிடந்தாள்.\r\nஇனி அப்படி இருக்கமுடியாது.\r\nவேந்தர்\r\nபோரிட வந்த யானைகள் காடெல்லாம் நிற்கின்றன. அவற்றிற்கு நெல்லஞ்சோற்றுக் கவளம் ஊட்டப்படுகிறது. அதன் வேந்தர் போருக்கு எழுதலை இனித் தவிர்க்க முடியாது.\r\nஅவள் ஐயர்\r\nபோரிட்டு வென்ற தம் வேலை அவளது அண்ணனும் தந்தையும் குருதிக் கறையோடு இன்னும் வைத்துக்கொண்டுள்ளனர். அச்சம் தரும் தலையுடன் காணப்படுகின்றனர். அவர்களது மறப் பண்பு இப்படி இருக்கிறது.\r\nஅவளைத் தழுவுபவர் யாரோ\r\nஅவள் அணிகலன் பூண்ட நேரிழை. காளையின் இரண்டு கொம்புகள் போல இள வனப்புடன் திகழும் முலையினள். அதில் பல சுணங்கு மடிப்புகள் தோன்றிப் பார்ப்போரை உருத்திக்கொண்டிருக்கிறது. அவற்றை அணைத்து அமுக்கப்போகிறவர் யாரோ தெரியவில்லையே."
  },
  {
    "story_id": 338,
    "story_category": "purananooru",
    "story_title": "338. ஓரெயின் மன்னன் மகள்!",
    "url": "https://www.tamilsurangam.in/literatures/ettuthogai/purananooru/purananooru_338.html",
    "information": "பாடியவர்: குன்றூர் கிழார் மகனார்\n\nதிணை: காஞ்சி துறை : மகட்பாற் காஞ்சி சிறப்பு: நெடுவேள் \n\nஆதனுக்கு உரிய போந்தைப்பட்டினத்தைப் பற்றிய குறிப்பு.",
    "poem": "ஏர் பரந்த வயல், நீர் பரந்த செறுவின்,\n\nநெல் மலிந்த மனைப், பொன் மலிந்த மறுகின்,\n\nபடுவண்டு ஆர்க்கும் பன்மலர்க் காவின்,\n\nநெடுவேள் ஆதன் போந்தை அன்ன,\n\nபெருஞ்சீர் அருங்கொண் டியளே ; கருஞ்சினை\nவேம்பும் ஆரும் போந்தையும் மூன்றும்\n\nமலைந்த சென்னியர், அணிந்த வில்லர்,\n\nகொற்ற வேந்தர் தரினும், தன்தக\n\nவணங்கார்க்கு ஈகுவன் அல்லன்- வண் தோட்டுப்\n\nபிணங்கு கதிர்க் கழனி நாப்பண், ஏமுற்று\nஉணங்குகலன் ஆழியின் தோன்றும்\n\nஓர்எயில் மன்னன் ஒருமட மகளே!",
    "meaning": "அவள் தந்தை ஒரே ஒரு கோட்டையை உடைய மன்னன். அந்தக் கோட்டை வளமான தோட்டங்களும், விளைவயல்களும் சூழ்ந்திருக்கும் நிலப்பகுதியின் நடுவில் இருக்கும். தோட்டம், வயல் நிலப்பரப்பு கடல் போலவும், கோட்டை கடலில் மிதக்கும் மிதக்கும் கலன் என்னும் கப்பல் போலவும் தோன்றும் ஊர் அது.\r\nஓரெயில் மன்னன்\r\nஅந்தத் திருமகளின் தந்தை அவன். தன் தகுதிக்கேற்பத் தன்னை வணங்காதவர் யாராயினும் அவன் தன் மகளை மணம் முடித்துத் தரமாட்டான்.\r\nஆதன் போந்தை\r\nநெடுவேள் ஆதன் என்பவன் ஒரு குருநில மன்னன். அவன் ஊர் போந்தை. ஏர் பூட்டி உழுத வயல், நீர் பாய்ந்து செழிப்பூட்டும் சேற்றுநிலம், நெல் கொட்டிக் கிடக்கும் வீடுகள், வாங்குவோர் தந்த பொன் கொட்டிக்கிடக்கும் தெருக்கள், வண்டுகள் மொய்க்கும் பல வகையான பூக்கள் மண்டிக் கிடக்கும் மலர்க்காடுகள் ஆகியவற்றைக் கொண்டது அந்தப் போந்தை என்னும் ஊர். ஆதனை வென்று இந்த ஊரை யாரும் கைப்பற்ற முடியாது. \r\nஇந்த ஊரைப் போல அழகு கொண்டவள் ஓரெயில் மன்னன் மகள். அந்த ஊரைக் கைப்பற்ற முடியாதது போல இவளையும் கொண்டியாகக் கைப்பற்ற முடியாது."
  },
  {
    "story_id": 339,
    "story_category": "purananooru",
    "story_title": "339. வளரவேண்டும் அவளே!",
    "url": "https://www.tamilsurangam.in/literatures/ettuthogai/purananooru/purananooru_339.html",
    "information": "பாடியவர்: பெயர் தெரிந்திலது.\n\nதிணை: காஞ்சி துறை : மகட்பாற் காஞ்சி",
    "poem": "வியன்புலம் படர்ந்த பல்ஆ நெடுஏறு\n\nமடலை மாண்நிழல் அசைவிடக், கோவலர்\n\nவீததை முல்லைப் பூப்பறிக் குந்து;\n\nகுறுங்கோல் எறிந்த நெடுஞ்செவிக் குறுமுயல்\n\nநெடுநீர்ப் பரப்பின் வாளையொடு உகளுந்து;\nதொடலை அல்குல் தொடித்தோள் மகளிர்\n\nகடல் ஆடிக் கயம் பாய்ந்து,\n\nகழி நெய்தற் பூக் குறூஉந்து;\n\nபைந்தழை துயல்வருஞ் செறுவிறற்\n\n.. .. .. .. .. . . ..லத்தி\nவளர வேண்டும், அவளே, என்றும்-\n\nஆரமர் உழப்பதும் அமரிய ளாகி,\n\nமுறஞ்செவி யானை வேந்தர்\n\nமறங்கெழு நெஞ்சங் கொண்டொளித் தோளே.",
    "meaning": "அகன்ற இடத்துக்குச் சென்றிருக்கும் பல்வகையான ஆனிரைகளின் காளை மடலுடன் திகழும் பனைமரத்தின் நல்ல நிழலில் படுத்துக்கொண்டு அசை போடும்போது ஆனிரை மேய்க்கும் கோவலர் முல்லைப் பூக்களைப் பறித்துக்கொண்டிருப்பர்.\r\nமுயல்\r\nபூப் பறிக்கும்போது அங்கு மேயும் முயலை அவர்கள் குண்டாந்தடியால் அடிப்பர். அந்த முயல் தப்பி ஓடிச் சென்று அங்கிருக்கும் நீர்நிலையில் வாளைமீனோடு சேர்ந்து புரண்டு துள்ளும்.\r\nமகளிர்\r\nகடலில் விளையாடிய மகளிர் அடுத்துக் குளத்து நீரில் பாய்ந்து தூய்மையாக்கிக்கொண்டு கழிவுநீர்த் தேக்கங்களில் பூத்திருக்கும் நெய்தல் பூக்களைக் கிள்ளி எடுப்பர். அவர்கள் தம் மணி கோத்த தொடலை ஆடை உடுத்திக்கொண்டிருப்பர். தோளில் தொடி அணிந்திருப்பர்.\r\nஅவள்\r\nவேந்தர் நெஞ்சில் ஒளிந்துகொண்டிருக்கும் அவள், பசுமையான தழையாடை (தழையாலான ஒப்பனையாடை) அடுத்திக்கொண்டிருக்கும் அவள் என்றென்றும் அமைதியாக வளரவேண்டும். போரை விளைவித்து வருத்துபவளாக இருந்துவிடக் கூடாது. வேந்தர் யானை காதை ஆட்டிக்கொண்டு வருகிறதே!"
  },
  {
    "story_id": 340,
    "story_category": "purananooru",
    "story_title": "340. அணித்தழை நுடங்க!",
    "url": "https://www.tamilsurangam.in/literatures/ettuthogai/purananooru/purananooru_340.html",
    "information": "பாடியவர்: பெயர் தெரிந்திலது.\n\nதிணை: காஞ்சி துறை : மகட்பாற் காஞ்சி",
    "poem": "அணித்தழை நுடங்க ஓடி, மணிப்பொறிக்\n\nகுரலம் குன்றி கொள்ளும் இளையோள்,\n\nமாமகள் .. .. .. .. .. ..\n\n.. .. .. ..லென வினவுதி, கேள், நீ\n\nஎடுப்பவெ .. .. .. .. .. .. ..\n.. .. .. .. .. மைந்தர் தந்தை\n\nஇரும்பனை அன்ன பெருங்கை யானை\n\nகரந்தையஞ் செறுவின் பெயர்க்கும்\n\nபெருந்தகை மன்னர்க்கு வரைந்திருந் தனனே.",
    "meaning": "அந்த இளையவள் கரந்தை பூத்திருக்கும் வயலில் ஓடி குன்றிமணியைக் கொத்தோடு [குரல்] பரித்து விளையாடுபவள்.\r\nஅவளைப் பற்றிக் கேட்கிறாய். சொல்கிறேன் கேள்.\r\nஅவளுடைய தந்தைக்கு மைந்தர்களும் உண்டு. அந்த மைந்தர்களும் தந்தையும் அவளைப் பனைமரம் போலக் கையை உடைய யானைமீது போருக்கு வரும் மன்னர்க்குக் கொடுக்கமாட்டேன் எனச் சாதிக்கின்றனர்."
  },
  {
    "story_id": 341,
    "story_category": "purananooru",
    "story_title": "341. இழப்பது கொல்லோ பெருங்கவின்!",
    "url": "https://www.tamilsurangam.in/literatures/ettuthogai/purananooru/purananooru_341.html",
    "information": "பாடியவர்: பரணர்\n\nதிணை: காஞ்சி துறை : மகட்பாற் காஞ்சி",
    "poem": "வேந்துகுறை யுறவுங் கொடாஅன், ஏந்துகோட்டு\n\nஅம்பூந் தொடலை அணித்தழை அல்குல்,\n\nசெம்பொறிச் சிலம்பின் இளையோள் தந்தை,\n\nஎழுவிட்டு அமைத்த திண்நிலைக் கதவின்\n\nஅனரமண் இஞ்சி நாட்கொடி நுடங்கும்\n.. .. .. . .. .. ... .. .. .. ..\n\nபுலிக்கணத் தன்ன கடுங்கண் சுற்றமொடு,\n\nமாற்றம் மாறான், மறலிய சினத்தன்,\n\nபூக்கோள் என ஏஎய்க், கயம்புக் கனனே;\n\nவிளங்குஇழைப் பொலிந்த வேளா மெல்லியல்,\n\nசுணங்கணி வனமுலை, அவளொடு நாளை\nமணம்புகு வைகல் ஆகுதல் ஒன்றோ-\n\nஆரமர் உழக்கிய மறம்கிளர் முன்பின்,\n\nநீள்இலை எகம் மறுத்த உடம்பொடு\n\nவாரா உலகம் புகுதல் ஒன்று- எனப்\n\nபடைதொட் டனனே, குருசில்; ஆயிடைக்\nகளிறுபொரக் கலங்கிய தண்கயம் போலப்,\n\nபெருங்கவின் இழப்பது கொல்லோ,\n\nமென்புனல் வைப்பின்இத் தண்பணை ஊரே!",
    "meaning": "வேந்தன் பெண்ணைத் தரும்படிக் கெஞ்சிக் கேட்டான்.\r\nஅவள் இளையவள். இடையில் மணி தொடுத்த ஆடை உடையவள். காலில் சிவப்புப் புள்ளி வைத்த சிலம்பு அணிந்தவள்.\r\nஅவள் தந்தை கொடி பறக்கும் கோட்டை கொண்டவன். அந்தக் கோட்டை எழுமரத் தாழ்ப்பாள் கொண்டது. மண்ணை அரைத்துக் கட்டப்பட்டது.\r\nஇவற்றைக் கொண்ட தந்தை ஒப்புதல் ஏதும் தரவில்லை.\r\nஎனவே சினம் கொண்ட வேந்தன் அந்தக் கோட்டையைத் தகர்க்க ஆணையிட்டான். அவனது போர்ச்சுற்றம் புலிப் போலப் பாயக்கூடியது. கடுமையான பார்வை கொண்டது. போருக்கு உரிய பூவைச் சூடும் விழாக் கொண்டாடும்படி வேந்தன் ஆணையிட்டான். [பூக்கோள் விழா] வேந்தன் போருக்குப் புறப்படுவதற்காக நீராடச் சென்றான்.\r\nநாளை என்ன ஆகுமோ?\r\nஅணிகலன் பூண்ட அவள், பிறருக்கு உதவாத நிலையில் உள்ள அவள், சுருங்கிய முகப்புடன் அழகுடன் திகழும் முலையைக் கொண்ட அவள் நாளை திருமணக்கோலம் கொள்வாளோ? அல்லது,\r\nபல போர்களில் வெற்றி கண்ட இரு படைகளும் போரிட்டு வேல் பாய்ந்த உடலோடு வாரா உலகம் செல்வார்களோ?\r\nகுரிசில் தந்தையும் வேந்தனும் படைக்கலன்களை வீசிகின்றனரே.\r\nயானை புகுந்து கலக்கிய குளம் போல இந்த ஊர் கலங்குகின்றது."
  },
  {
    "story_id": 342,
    "story_category": "purananooru",
    "story_title": "342. வாள்தக உழக்கும் மாட்சியர்!",
    "url": "https://www.tamilsurangam.in/literatures/ettuthogai/purananooru/purananooru_342.html",
    "information": "பாடியவர்: அரிசில் கிழார்\n\nதிணை: காஞ்சி துறை : மகட்பாற் காஞ்சி",
    "poem": "கானக் காக்கைக் கலிச்சிறகு ஏய்க்கும்\n\nமயிலைக் கண்ணிப், பெருந்தோட் குறுமகள்,\n\nஏனோர் மகள்கொல் இவள்? என விதுப்புற்று,\n\nஎன்னொடு வினவும் வென்வேல் நெடுந்தகை;\n\nதிருநயத் தக்க பண்பின் இவள் நலனே\nபொருநர்க்கு அல்லது, பிறர்க்கு ஆகாதே;\n\nபைங்கால் கொக்கின் பகுவாய்ப் பிள்ளை\n\nமென்சேற்று அடைகரை மேய்ந்துஉண் டதற்பின்,\n\nஆரல் ஈன்ற ஐயவி முட்டை,\n\nகூர்நல் இறவின் பிள்ளையொடு பெறூஉம்,\nதன்பணைக் கிழவன்இவள் தந்தையும்; வேந்தரும்\n\nபெறாஅ மையின் பேரமர் செய்தலின்,\n\nகழிபிணம் பிறங்கு போர்பு அழிகளிறு எருதா,\n\nவாள்தக வைகலும் உழக்கும்\n\nமாட்சி யவர் இவள் தன்னை மாரே.",
    "meaning": "திருமகள் தெய்வமே விரும்பும் இவளது பண்பும் அழகும் போர்வலிமை உடையவர்க்கே உரியது. பிறருக்கு இவள் உரிமை ஆகமாட்டாள் – என்பது தமிழர் வாழ்வியலில் ஒருவகை.\r\nமயிலை மலர்களைக் கண்ணியாகக் கட்டி அவள் அணிந்திருந்தாள். அந்த மயிலை மலர் காட்டுக்காக்கைச் சிறகு விரிந்திருப்பது போல் இருக்கும். சிறியவளாகிய அவள் பருத்த தோளைக் கொண்டவள். இவள் பிறிதொருவள் மகளாக ஆவாளோ என வியப்புடன் என்னை வினவுகிறாய்.\r\nதிருமகள் தெய்வமே விரும்பும் பண்பும் அழகும் கொண்ட இவள் போராளிகள் அல்லாதார்க்குப் பயன்படமாட்டாள்.  \r\nஇவள் தந்தை நீர்வளம் மிக்க தண்பணை நாட்டுத் தலைவன். பச்சை நிறக் கால்களை உடைய கொக்கின் குஞ்சுகள் மெல்லிய நேற்றுநிலத்தின் கரையில் அமர்ந்துகொண்டு ஆரல்மீன் இட்ட ஐயவி என்னும் வெண்சிறு கடுகு போன்ற முட்டைகளை உண்ணும். அத்துடன் இறால் மீனின் குஞ்சுகளையும் உண்ணும். அப்படிப்பட்ட தண்பணை நாடு இவளது தந்தையின் நாடு.\r\nஇவளைப் பெறமுடியவில்லையே என்று வேந்தனும் பெரும்போரில் இறங்கியுள்ளான். களிறுகள் பிணக்காட்டில் நடக்கின்றன. நெல்லந்தாளில் எருதுகள் நடப்பது போல நடக்கின்றன, (இரண்டுமே போர்தான்) நெல் அடிப்பது போல் வாள்கள் வெட்டுகின்றன. இவளது அண்ணனும் தந்தையும் இத்தகைய போரில் ஈடுபட்டுள்ளனர்.\r\nவென்றவர் வழி அவள் வாழ்க்கைப்படுவாள் அல்லவா? இதுதான் நிலைமை."
  },
  {
    "story_id": 343,
    "story_category": "purananooru",
    "story_title": "343. ஏணி வருந்தின்று!",
    "url": "https://www.tamilsurangam.in/literatures/ettuthogai/purananooru/purananooru_343.html",
    "information": "பாடியவர்: பரணர்\n\nதிணை: காஞ்சி துறை : மகட்பாற் காஞ்சி",
    "poem": "மீன் நொடுத்து நெல் குவைஇ\n\nமிசை யம்பியின் மனைமறுக் குந்து!\n\nமனைக் கவைஇய கறிமூ டையால்.\n\nகலிச் சும்மைய கரைகலக் குறுந்து\n\nகலந் தந்த பொற் பரிசம்\nகழித் தொணியான் கரைசேர்க் குந்து;\n\nமலைத் தாரமும் கடல் தாரமும்\n\nதலைப் பெய்து, வருநர்க்கு ஈயும்\n\nபுனலங் கள்ளின் பொலந்தார்க் குட்டுவன்\n\nமுழங்கு கடல் முழவின் முசிறி யன்ன,\nநலஞ்சால் விழுப்பொருள் பணிந்து கொடுப்பினும்,\n\nபுரையர் அல்லோர் வரையலள், இவள் எனத்\n\nதந்தையும் கொடாஅன் ஆயின் _ வந்தோர்,\n\nவாய்ப்ப இறுத்த ஏணி ஆயிடை\n\nவருந்தின்று கொல்லோ தானே_பருந்துஉயிர்த்து\nஇடைமதில் சேக்கும் புரிசைப்\n\nபடைமயங்கு ஆரிடை நெடுநல் ஊரே?",
    "meaning": "மீனை நிரப்பிக்கொண்டு ஆற்றில் செல்லும் அம்பி நெல்லை நிரப்பிக்கொண்டு வீடு திரும்பும்.\r\nவீட்டில் இருக்கும் மிளகு மூட்டைகள் அந்த அம்பியில் கடறகரைக்குக் கொண்டு செல்லப்படும்.\r\nகப்பல் கலங்களில் கொண்டுவரப்பட்ட பொன் கழியில் செல்லும் தோணியால் கரைக்குக் கொண்டுவரப்படும்.\r\nஇப்படி மலைச்செல்வமும், கடல்செல்வமும் சேர்த்து வைத்துக்கொண்டு வந்தவர்களுக்கெல்லாம் வாரி வழங்குபவன் குட்டுவன். அவன் புனல் போலக் கள் தருபவன். பொன்மாலை அணிந்தவன். அவன் ஊர் முசிறி. இந்த முசிறிதான் மேலே சொன்ன வளங்களைக் கொண்டது. இந்த முசிறியில் உள்ளது போன்ற பெருஞ்செல்வத்தைப் பணிவுடன் அவளுக்குப் பரிசமாகத் தந்தாலும்  அவள் தந்தை அவளைத் திருமணம் செய்து கொடுக்கமாட்டான்.\r\nஇப்படிப்பட்ட நிலைமை.\r\nஇப்படி இருந்தால் பெண் கேட்டு வந்தவல்கள் விடுவார்களா? அவளது தந்தையின் கோட்டை மிதிலின்மீது ஏணியைச் சாத்தினர். பருந்து கூடப் பறக்க முடியாமல் இடைமதிலிலேயை அமர்ந்து பெருமூச்சு விடும் அந்த மதிலில் ஏணி சாத்தினர். அந்த ஊரையே வளைத்துக்கொகொண்டு படைகள் மோதிக்கொள்கின்றன.\r\nஇந்த ஊரின் நிலைமை இப்படியா ஆகவேண்டும்?"
  },
  {
    "story_id": 344,
    "story_category": "purananooru",
    "story_title": "344. இரண்டினுள் ஒன்று!",
    "url": "https://www.tamilsurangam.in/literatures/ettuthogai/purananooru/purananooru_344.html",
    "information": "பாடியவர்: அடைநெடுங் கல்வியார் \n\nபாடப்பட்டோன்: பெயர் தெரிந்திலது.\n\nதிணை: காஞ்சி துறை : மகட்பாற் காஞ்சி\n\n(திணை, வாகையும், துறை, மூதின் முல்லையும் கூறப்படும்.)",
    "poem": "செந்நெல் உண்ட பைந்தோட்டு மஞ்ஞை,\n\nசெறிவளை மகளிர், பறந்தெழுந்து,\n\nதுறைநணி மருதத்து இறுக்கும் ஊரொடு,\n\nநிறைசால் விழுப்பொருள் தருதல் ஒன்றோ;\n\nபுகைபடு கூர்எரி பரப்பிப் பகைசெய்து,\nபண்பில் ஆண்மை தருதல் ஒன்றோ;\n\nஇரண்டினுள் ஒன்றா காமையோ அரிதே,\n\nகாஞ்சிப் பனிமுறி ஆரங் கண்ணி. . .-\n\nகணிமே வந்தவள் அல்குல்அவ் வரியே.",
    "meaning": "இவளை அடைய விரும்புபவர், ஒன்று விழுப்பொருள் தருதல் வேண்டும். அல்லது பகைமை கொண்டு ஊரை எரியூட்டும் பண்பில்லாத ஆண்மையை மேற்கொள்ள வேண்டும். இரண்டில் ஒன்று செய்தாகவேண்டும்.\r\nஇவளது அல்குல் வரிகளைக் கணித்த கணிப்பெருமாட்டி (கணிமேவந்தவள்) இப்படித்தான் சொல்கிறாள். இந்தக் கணிமேவந்தவள் பனித்துளி படிந்த காஞ்சி மலர்களை அணிந்திருந்தாளாம்.  \r\nஎந்த அளவு பொருள் தரவேண்டும் என்பதற்கு ஒரு விளக்கம் தரப்படுகிறது.\r\nமயில் பசுமையான தோகை உடையது.\r\nஅது செந்நெல் விளைந்திருக்கும் வயலில் நெல்லைத் தின்னும்.\r\nகையில் வளையல் அணிந்த மகளிர் அதனை ஓட்டுவர்.\r\nஅது பறந்து சென்று நீர்த்துறையின் ஓரமாக உள்ள மருதமரத்தில் ஏறிக்கொள்ளும்.\r\nஇப்படிப்பட்ட நீர்த்துறையும் நெல்வயலும் கொண்ட ஊரையே, அவ்வூரில் உள்ள விழுமிய பொருள்கள் அனைத்தையுமே அவளுக்குப் பரிச விலையாகத் தருதல் வேண்டுமாம்."
  },
  {
    "story_id": 345,
    "story_category": "purananooru",
    "story_title": "345. பன்னல் வேலிப் பணை நல்லூர்!",
    "url": "https://www.tamilsurangam.in/literatures/ettuthogai/purananooru/purananooru_345.html",
    "information": "பாடியவர்: அடைநெடுங் கல்வியார் \n\nபாடப்பட்டோன்: பெயர் தெரிந்திலது.\n\nதிணை: காஞ்சி துறை : மகட்பாற் காஞ்சி\n\n(திணை, வாகையும், துறை, மூதின் முல்லையும் கூறப்படும்.)",
    "poem": "களிறு அணைப்பக் கலங்கின, காஅ;\n\nதேர்ஓடத் துகள் கெழுமின, தெருவு;\n\nமா மறுகலின் மயக்குற்றன, வழி;\n\nகலங் கழாஅலின், துறை கலக்குற்றன;\n\nதெறல் மறவர் இறை கூர்தலின்,\nபொறை மலிந்து நிலன் நெளிய,\n\nவந்தோர் பலரே, வம்ப வேந்தர்,\n\nபிடிஉயிர்ப் பன்ன கைகவர் இரும்பின்\n\nஓவுறழ் இரும்புறம் காவல் கண்ணிக்,\n\nகருங்கண் கொண்ட நெருங்கல் வெம்முலை,\nமையல் நோக்கின், தையலை நயந்தோர்\n\nஅளியர் தாமே; இவள் தன்னை மாரே\n\nசெல்வம் வேண்டார், செருப்புகல் வேண்டி,\n\nநிரல்அல் லோர்க்குத் தரலோ இல் எனக்;\n\nகழிப்பிணிப் பலகையர், கதுவாய் வாளர்,\nகுழாஅங் கொண்ட குருதிஅம் புலவொடு\n\nகழாஅத் தலையர் கருங்கடை நெடுவேல்\n\nஇன்ன மறவர்த் தாயினும், அன்னோ !\n\nஎன்னா வதுகொல் தானே-\n\nபன்னல் வேலிஇப் பணைநல் லூரே!",
    "meaning": "வேந்தர் அவளை விரும்புகின்றனர். அவளது தந்தை வேந்தர் தரும் செல்வத்தை விரும்பவில்லை. தனக்கு நிகரான போராளிக்குத் தன் மகளை மணம் முடித்துத் தரவே விரும்புகிறான். எனவே போர் மூண்டுள்ளது. பனைமரக் கருக்குமட்டை வேலி [பன் நல் வேலி] கொண்ட அவள் ஊர் என்ன ஆகுமோ?\r\nபடையுடன் வந்திருக்கும் புதியவர்கள் பலர்.போர்யானைகள் தழுவுவதால் காடே கலகலத்துப் போயிருக்கிறது.\r\nபடையெடுத்து வந்த தேர்கள் ஓடுவதால் தெருவெல்லாம் ஒரே புழுதி.படையெடுத்து வந்த குதிரைகள் திரிவதால் எது வழி என்றே தெரியாத நிலை.\r\nகறை படிந்த அவர்களின் படைக்கருவிகளைக் கழுவுவதால் துறைநீரே கலங்குகிறது.அழிக்கும் மறவர் கூட்டம் ஒன்று திரள்வதால் தாங்க முடியாமல் நிலமே நெளிகிறது.\r\nஇப்படி வந்திருக்கின்றனர்.அவள்எல்லாரும் விரும்பும் கருமையான முகட்டுக்கண்ணுடன் நெருங்கி நிற்கும் முலை கொண்டவள்.முலையில் ஓவியம் வரையப்பட்டுள்ளது.\r\nஇருபுறமும் வரையப்பட்டுள்ளது.அது பூவோட்டம் [கண்ணி] காட்டும் ஓவியம்.அவள் முலைக்குப் பாதுகாப்பாக வரையப்பட்ட ஓவியம்.\r\nபெண்யானை பெருமூச்சு விடுவது போல வண்ணம் தெளித்து வரையப்பட்ட ஓவியம்.இரும்புக் கம்பியால் வரையப்பட்ட ஓவியம்.அவளும் ஆசை கொட்டும் பார்வை கொண்டவள். [மையல் நோக்கு]\r\nஅவள் தையல். அழகெல்லாம் தைத்து வைக்கப்பட்ட பெண்.இரக்கம்அவளை வரும்பியவர்கள் இரக்கம் கொள்ளத்தக்கவராக ஆகிவிட்டனர்.காரணம் அவளது தந்தையும், அண்ணனும்."
  },
  {
    "story_id": 346,
    "story_category": "purananooru",
    "story_title": "346. பாழ் செய்யும் இவள் நலினே!",
    "url": "https://www.tamilsurangam.in/literatures/ettuthogai/purananooru/purananooru_346.html",
    "information": "பாடியவர்: அண்டர் மகன் குறுவழுதி\n\nதிணை: காஞ்சி துறை : மகட்பாற் காஞ்சி",
    "poem": "பிற .. .. .. ள பால் என மடுத்தலின்,\n\nஈன்ற தாயோ வேண்டாள் அல்லள்;\n\nகல்வியென் என்னும், வல்லாண் சிறாஅன்;\n\nஒள்வேல் நல்லன், அதுவாய் ஆகுதல்_\n\nஅழிந்தோர் அழிய, ஒழிந்தோர் ஒக்கல்\nபேணுநர்ப் பெறாஅது விளியும்\n\nபுன்தலைப் பெரும்பாழ் செயும் இவள் நலனே.",
    "meaning": "இவள் அழகு ஊரைப் பாழ் செய்கிறது.\r\nஇவள் தாய் இவளுக்கு என்ன பால் ஊட்டினாளோ தெரியவில்லை.\r\nநான் வல்லாண் குடும்பத்துச் சிறுவன். போர்முறை கற்றவன். என்றாலும், நிகழ்வதை என்னால் தடுக்க முடியவில்லை.\r\nஒன்று மட்டும் தெரிகிறது. போரில் அழிந்து போனவர் அழிந்து போய்விட்டனர். ஒழிந்தவர்களின் உறவினர்களும் பாதுகாப்போர் யாருமின்றிச் சாகப்போகின்றனர்.\r\nஇப்படி இவள் அழகு ஊரைப் பாழ்ப்படுத்துகின்றதே!"
  },
  {
    "story_id": 347,
    "story_category": "purananooru",
    "story_title": "347. வேர் துளங்கின மரனே!",
    "url": "https://www.tamilsurangam.in/literatures/ettuthogai/purananooru/purananooru_347.html",
    "information": "பாடியவர்: கபிலர்\n\nதிணை: காஞ்சி துறை : மகட்பாற் காஞ்சி",
    "poem": "உண்போன் தான்நறுங் கள்ளின் இடச்சில\n\nநாஇடைப் பறேர் கோலச் சிவந்த\n\nஒளிறுஒள் வாடக் குழைந்தபைந் தும்பை,\n\nஎறிந்துஇலை முறிந்த கதுவாய் வேலின்.\n\nமணநாறு மார்பின், மறப்போர் அகுதை\nகுண்டுநீர் வரைப்பின், கூடல் அன்ன\n\nகுவைஇருங் கூந்தல் வருமுலை செப்ப,\n\n. . . . . . . . . . . . . .\n\nஎன்னா வதுகொல் தானே? . .. . .\n\nவிளங்குறு பராரைய வாயினும், வேந்தர்\nவினைநவில் யானை பிணிப்ப,\n\nவேர்துளங் கினநம் ஊருள் மரனே.",
    "meaning": "கூடல் நகரம் போல அவளுக்குக் கூந்தல் தழைத்திருந்தது. வளரும் முலை சிவந்திருந்தது. இது என்ன ஆகுமோ தெரியவில்லையே.\r\nநம் ஊர் மரங்கள் பருத்த அடிமரங்களை உடையனவாக இருப்பினும் வேந்தர் தம் போர்யானைகள் கட்டப்பட்டு ஆட்டம் கொள்கின்றனவே.\r\nகூடல் நகரம்\r\nஇதனை மதுரை என்று புறநானூற்றுப் பழைய உரை குறிப்பிடுகிறது.\r\nஅகுதை இதன் அரசன். இவனை ஒரு வள்ளல் என்று புறநானூற்றுப் பழைய உரை குறிப்பிடுகிறது.\r\nகூடல் நகரைச் சுற்றி ஆழமான அகழி இருந்தது.\r\nஅகுதை கள் உண்டான். அப்போது அவன் தான் உண்ணும் கள்ளில் சிறிது நாவில் ஊற்றியவுடனே நாக்கானது பல தேர் வருவது போலக் குழறி ஆடியது. ஒளிறும் அதன் ஒளி வாடியது. போர்க்கோலம் பூண்டு அவன் சூடிய தும்பைப் பூ வாடியது. அவன்மீது பகைவர் வேல் வீசினர். அது அவன் மார்பில் பட்டு அதன் கூராக்கப்பட்ட முனை முறிந்துபோயிற்று. வேல் வீச்சால் குழைந்துபோன அவன் மார்பில் அணிந்திருந்த தும்பைப் பூவின் அவன் மார்பில் கமழ்ந்தது. \r\n இத்தகைய அகுதையின் கூடல் நகரம் அது."
  },
  {
    "story_id": 348,
    "story_category": "purananooru",
    "story_title": "348. பெருந்துறை மரனே!",
    "url": "https://www.tamilsurangam.in/literatures/ettuthogai/purananooru/purananooru_348.html",
    "information": "பாடியவர்: பரணர்\n\nதிணை: காஞ்சி துறை : மகட்பாற் காஞ்சி",
    "poem": "வெண்ணெல் அரிஞர் தண்ணுமை வெரீஇக்,\n\nகண்மடற் கொண்ட தீந்தேன் இரியக்,\n\nகள்ளரிக்கும் குயம், சிறுசின்\n\nமீன் சீவும் பாண் சேரி,\n\nவாய்மொழித் தழும்பன் ஊணூர் அன்ன,\nகுவளை உண்கண் இவளைத், தாயே\n\nஈனா ளாயினள் ஆயின், ஆனாது\n\nநிழல்தொறும் நெடுந்தேர் நிற்ப, வயின்தொறும்,\n\nசெந்நுதல் யானை பிணிப்ப,\n\nவருந்தல மன் - எம் பெருந்துறை மரனே.",
    "meaning": "நெல் அறுக்கும்போது தண்ணுமை-மேளம் கொட்டுவர். அதன் ஓசை அதிர்வால் கண்ணகன்ற பனைமடலில் கட்டியிருந்த தேன்கூடு கிழியும். அதில் ஒழுகும் தேன்-கள்ளைப் பானையில் பிடித்துக்கொள்வர். அங்குள்ள வீடுகளில் வயலில் பிடித்த மீன்களின் செதிளைச் சீவுவர். இப்படிப்பட்ட நன்செய்-நில வளம் மிக்க ஊர் ஊணூர் [ஊண் = உணவு]. அதன் அரசன் தழும்பன். தழும்பன் சொன்னசொல் தவறாமல் வழங்குபவன்.\r\nஅவள்\r\nஅவள் குவளை மலரைத் தின்பது போல அழகான கண் கொண்டவள். இவளை இவளது தாய் பெற்றிருக்காவிட்டால் இங்கே இது நிகழாதே!\r\nஊரிலுள்ள நிழலிலெல்லாம் தேர்கள் நிற்கின்றனவே!\r\nமேலும் அங்குள்ள துறைகளில் உள்ள மரங்கள் எல்லாம், குருதியால் செந்நிறம் கொண்ட யானைகள் கட்டப்பட்டு மரங்கள் வருந்துகின்றனவே!\r\nஇனி நிகழப்போகும் போர் மூளாமல் இருக்குமே!"
  },
  {
    "story_id": 349,
    "story_category": "purananooru",
    "story_title": "349. ஊர்க்கு அணங்காயினள்!",
    "url": "https://www.tamilsurangam.in/literatures/ettuthogai/purananooru/purananooru_349.html",
    "information": "பாடியவர்: மதுரை மருதனிள நாகனார்\n\nதிணை: காஞ்சி துறை : மகட்பாற் காஞ்சி",
    "poem": "நுதிவேல் கொண்டு நுதல்வியர் தொடையாக்,\n\nகடிய கூறும், வேந்தே; தந்தையும்,\n\nநெடிய அல்லது, பணிந்துமொழி யலனே;\n\nஇதுஇவர் படிவம்; ஆயின், வைஎயிற்று,\n\nஅரிமதர் மழைக்கண், அம்மா அரிவை,\nமரம்படு சிறுதீப் போல,\n\nஅணங்கா யினள், தான் பிறந்த ஊர்க்கே.",
    "meaning": "நெற்றி வியர்வையை வேலால் துடைத்துக்கொண்டு கடுஞ்சொல் கூறும் வேந்தனே! இவளது தந்தையும் நெடுமொழியால் (உன்னை விரட்டுவேன் என்று) வஞ்சினம் கூறுகிறானே அன்றி உன்னைப் பணிந்து ஒரு சொல்லும் கூறவில்லை.\r\nஉனக்கும் அவனுக்கும் இப்படி ஒரு பிடிவாதம் [படிவம்] இருக்குமாயின் இந்த ஊர் எரியவேண்டியதுதான். மரம் பட்டுப்போய் இருக்கையில் சிறிய நீ அதில் பட்டது போல எரியவேண்டியதுதான்.\r\nகண்ணில் தோன்றும் மதமதப்பில் காமஈர மழை பொழியும் கண்ணும், அழகிய மாமைநிற மேனியும் கொண்ட இவள் இந்த ஊரைக் கொல்லும் அணங்காக மாறிவிட்டாளே"
  },
  {
    "story_id": 350,
    "story_category": "purananooru",
    "story_title": "350. வாயிற் கொட்குவர் மாதோ!",
    "url": "https://www.tamilsurangam.in/literatures/ettuthogai/purananooru/purananooru_350.html",
    "information": "பாடியவர்: மதுரை ஓலைக்கடைக் கண்ணம் \n\nபுகுந்தார் ஆயத்தனார்\n\nதிணை: காஞ்சி துறை: மகட்பாற் காஞ்சி",
    "poem": "தூர்ந்த கிடங்கின், சோர்ந்த ஞாயில்,\n\nசிதைந்த இஞ்சிக், கதுவாய் மூதூர்\n\nயாங்கா வதுகொல் தானே, தாங்காது?\n\nபடுமழை உருமின் இறங்கு முரசின்\n\nகடுமான் வேந்தர் காலை வந்து, எம்\nநெடுநிலை வாயில் கொட்குவர் மாதோ;\n\nபொருதாது அமருவர் அல்லர்; போர் உழந்து\n\nஅடுமுரண் முன்பின் தன்னையர் ஏந்திய\n\nவடிவேல் எகின் சிவந்த உண்கண்,\n\nதொடியுறழ் முன்கை, இளையோள்\nஅணிநல் லாகத்து அரும்பிய சுணங்கே.",
    "meaning": "இந்த மூதூர் என்ன ஆகுமோ? இந்த இளையவளின் சுணங்கு-அணி கொண்ட மார்பகத்துக்காக வேந்தர் ஊரை வளைத்துக்கொண்டு போர்முரசம் கொட்டுகின்றனரே!\r\nஊருக்குக் கோட்டையாக உள்ள கிடங்கோ தூர்ந்து கிடக்கின்றது. ஞாயிலோ சோர்ந்து போய்விட்டது. இஞ்சிச் சுவரோ இடிந்து கிடக்கிறது. ஊரோ ஆங்காங்குத் துண்டுபட்டுக் கிடக்கிறது. மேலும் இது என்ன ஆகுமோ? தாங்காதுபோல் இருக்கிறதே!\r\nமழை பொழியும்போது இடியும் முழங்குவது போல வேந்தரின் யானையும் அவரது போர்முரசும் காலை வேளையில் முழங்குகின்றன. எம் ஊரின் கோட்டை வாயிலில் வேந்தரும் படையினரும் சூழ்ந்து வலம் வருகின்றனர். போரிடாமல் விடமாட்டார்கள் போல் இருக்கிறதே!\r\nஇந்த இளையவளின் தந்தையும் அண்ணனும் ஏந்திய வடித்துக் கூர்மை செய்யப்பட்ட வேல் குருதி படிந்து சிவந்து காணப்படுவது போல இவளது கண்கள் சினமில்லாமல் சிவந்து அழகொழும் மை தீட்டப்பட்டுப் பிறழ்கின்றன. முன்கை வளையல்களும் பிறழ்கின்றன. அழகிய மார்பகங்கள் அரும்பும் சுணங்கு-அழகு திகழ எழுந்து நிற்கின்றன.  \r\nஊர் என்ன ஆகுமோ?"
  },
  {
    "story_id": 351,
    "story_category": "purananooru",
    "story_title": "351. தாராது அமைகுவர் அல்லர்! ",
    "url": "https://www.tamilsurangam.in/literatures/ettuthogai/purananooru/purananooru_351.html",
    "information": "பாடியவர்: மதுரைப் படைமங்க மன்னியார்\n\nதிணை: காஞ்சி துறை: மகட்பாற் காஞ்சி",
    "poem": "படுமணி மருங்கின் பணைத் தாள் யானையும்,\n\nகொடிநுடங்கு மிசைய தேரும், மாவும்,\n\nபடைஅமை மறவரொடு, துவன்றிக் கல்லெனக்,\n\nகடல்கண் டன்ன கண்அகன் தானை\n\nவென்றுஎறி முரசின் வேந்தர், என்றும்,\nவண்கை எயினன் வாகை அன்ன\n\nஇவள்நலம் தாராது அமைகுவர் அல்லர்;\n\nஎன்ஆ வதுகொல் தானே- தெண்ணீர்ப்\n\nபொய்கை மேய்ந்த செவ்வரி நாரை\n\nதேம்கொள் மருதின் பூஞ்சினை முனையின்,\nகாமரு காஞ்சித் துஞ்சும்\n\nஏமம்சால் சிறப்பின், இப் பணைநல் லூரே?",
    "meaning": "இவள் நலத்தைத் துய்க்கத் தராவிட்டால் படையுடன் வெற்று முழக்கம் செய்யும் வேந்தர் விடமாட்டார்கள். அமைதி நிலவும் இந்த ஊர் என்ன ஆகப்போகிறதோ?\r\nவேந்தர் தானை\r\nஇருபுறமும் தொங்கும் பெரிய மணியும், அகன்ற அடியும் கொண்ட யானை,\r\nகொடி பறக்கும் தேர்,\r\nகுதிரைகள்,\r\nபடைமறவர்கள்\r\nஎன நாற்படையும் கொண்டு கடல் பரந்துள்ளது போலக் கண்ணுக்குத் தெரியும் இடமெல்லாம் படையாகவே தெரியும் தானையுடன் முரசினை முழக்கிக்கொண்டு வேந்தர்கள் வந்துள்ளனர்.  \r\nகொடை வழங்கும் கைவளம் கொண்ட எயினன் என்னும் அரசன் வாகை என்னும் ஊரை ஆண்டுவந்தான். இவள் அவனுடைய வாகை-நகரம் போல அழகு மிக்கவள்.\r\nவேந்தர் இவளது நலத்தை இவளது தந்தை தராவிட்டால் விடமாட்டார்கள்.\r\nஇனி பாதுகாப்புடன் அமைதி குடிகொண்டிருக்கும் இந்த ஊர் இனி என்ன ஆகுமோ?\r\nஏமம் சான்ற ஊர்\r\nதெளிந்த நீர்ப் பொய்கை. அதில் மேய்ந்த செவ்வரி நாரை பூத்துக் குலுங்கும் மருத மரத்தில் இருந்து சலித்துவிட்டால் கவர்ச்சி மிக்க காஞ்சி மரத்தில் ஏறிக்கொள்ளும் அமைதி கொண்டது இந்த ஊர்.\r\nஇது என்ன ஆகுமோ?"
  },
  {
    "story_id": 352,
    "story_category": "purananooru",
    "story_title": "352. தித்தன் உறந்தை யன்ன!",
    "url": "https://www.tamilsurangam.in/literatures/ettuthogai/purananooru/purananooru_352.html",
    "information": "பாடியவர்: பரணர்\n\nதிணை: காஞ்சி துறை: மகட்பாற் காஞ்சி குறிப்பு: இடையிடை சிதைவுற்ற \n\nசெய்யுள் இது.\n\nசிறப்பு: தித்தன் காலத்து உறந்தையின் நெல் வளம்.",
    "poem": "தேஎங் கொண்ட வெண்மண் டையான்,\n\nவீ . . . . . கறக்குந்து;\n\nஅவல் வகுத்த பசுங் குடையான்,\n\nபுதன் முல்லைப் பூப்பறிக் குந்து;\n\nஆம்பல் வள்ளித் தொடிக்கை மகளிர்\nகுன்றுஏறிப் புனல் பாயின்\n\nபுறவாயால் புனல்வரை யுந்து;\n\n. . . . . நொடை நறவின்\n\nமாவண் தித்தன் வெண்ணெல் வேலி\n\nஉறந்தை அன்ன உரைசால் நன்கலம்\nகொடுப்பவும் கொளாஅ னெ. . . .\n\n. . .ர்தந்த நாகிள வேங்கையின்,\n\nகதிர்த்துஒளி திகழும் நுண்பல் சுணங்கின்\n\nமாக்கண் மலர்ந்த முலையள்; தன்னையும்\n\nசிறுகோல் உளையும் புரவி . . .\n. . . . . . . . . . . . . .யமரே.",
    "meaning": "தித்தன் ஆளும் உறையூரில் உள்ள வளம் போல நல்ல நல்ல பொருள்களை அவளுக்கு விலையாகத் தந்தாலும் அவளது தந்தை அவற்றைப் பெற்றுக்கொண்டு அவளை வேந்தர்க்குத் தரமாட்டான்.\r\nதேஏம் என்னும் இன்சுவை நீரைப் பருகிய பின்னர் காலியாக [வெண்] உள்ள மண்கலத்தில் உறையூர் மக்கள் பாலைக் கறப்பர்.\r\nகுழியாகச் செய்த பனைமட்டைப் பச்சைக் குடையில் புதராகப் பூத்திருக்கும் முல்லைப் பூவை அவர்கள் பறிப்பர்.\r\nஆம்பல் மலர்க்கொடியை கையின் தோளில் அணிந்துகொண்டிருக்கும் மகளிர் குன்று போன்ற மேட்டில் ஏறி ஆற்றுப் புனலில் பாயும்போது அந்த நீர் ஆற்றங்கரையில் அலைமோதும்.\r\nபெருங் கொடைவள்ளல் தித்தன் என்னும் வேந்தனுக்கு உரியது உறையூர். அங்கு நறவுச் சுவைநீர் விற்கப்படும். வெண்ணெல் விளைந்திருக்கும் வயல்கள் வேலியாக அமைந்திருக்கும் ஊர் அது.\r\nஇந்த ஊர் போன்ற பெருஞ்செல்வத்தைத் தந்தாலும் அவள் தந்தை அவளுக்குப் பரிசவிலையாகப் பெற்றுக்கொள்ள மாட்டான்.\r\nஅவள் முலை மாக்கண்-மேளம் போல மலர்ந்திருக்கும்.  அதில் பல சுணங்குப் பொலிவுச் சுருக்கங்கள் இருக்கும். அதனால் அது இளமை நலத்துடன் திகழும் வேங்கை-மரம் போலக் காணப்படும்.\r\nஅவள் தந்தையும், அண்ணனும் சாட்டைக் கோல் வைத்துக்கொண்டு குதிரையில் செல்வர்."
  },
  {
    "story_id": 353,
    "story_category": "purananooru",
    "story_title": "353. 'யார் மகள்?' என்போய்!",
    "url": "https://www.tamilsurangam.in/literatures/ettuthogai/purananooru/purananooru_353.html",
    "information": "பாடியவர்: காவிரிப்பூம் பட்டினத்துக் \n\nகாரிக்கண்ணனார்\n\nதிணை: காஞ்சி துறை: மகட்பாற் காஞ்சி",
    "poem": "ஆசில் கம்மியன் மாசறப் புனைந்த\n\nபொலஞ்செய் பல்காசு அணிந்த அல்குல்,\n\nஈகைக் கண்ணி இலங்கத் தைஇத்,\n\nதருமமொடு இயல்வோள் சாயல் நோக்கித்,\n\nதவிர்த்த தேரை, விளர்த்த கண்ணை,\nவினவல் ஆனா வெல்போர் அண்ணல்!\n\nயார்மகள்? என்போய்; கூறக் கேள், இனிக்;\n\nகுன்றுகண் டன்ன நிலைப்பல் போர்பு\n\nநாள்கடா அழித்த நனந்தலைக் குப்பை\n\nவல்வில் இளையர்க்கு அல்குபதம் மாற்றாத்\nதொல்குடி மன்னன் மகளே; முன்நாள்\n\nகூறி வந்த மாமுது வேந்தர்க்கு\n\n. . . . . . . . . . . . . .\n\n. . . உழக்குக் குருதி ஓட்டிக்,\n\nகதுவாய் போகிய நுதிவாய் எகமொடு,\nபஞ்சியும் களையாப் புண்ணர்.\n\nஅஞ்சுதகவு உடையர், இவள் தன்னை மாரே.",
    "meaning": "கம்மியன் பொற்காசுகளைக் கோத்துச் செய்து தந்த அணிகலனை சுருங்கிய தன் இடுப்பில் அணிந்துகொண்டு செல்பவளை, தவளை போன்று விரித்த கண்ணால் பார்த்து, அண்ணலே! யார் மகள் என வினவுகிறாய். கூறுகிறேன் கேள்.\r\nஅவள் தொல்குடி மன்னன் மகள். குன்று போல் குவிந்த நெல்லந்தாளில் நாள்தோறும் எருமைக் கடா பூட்டி அடித்தெடுத்த நெல்லையெல்லாம் வில்வீரர்களுக்கு உணவாகத் தரும் மன்னன் அவன்.\r\nநேற்று இவளைப் பெண் கேட்டு வந்த வேந்தரை எதிர்த்துப் போரிட்டு ஓட்டிவிட்டு இவளது அண்ணனும், தந்தையும் தன் மீது பட்ட புண்ணில் வைத்துக் கட்டிய பஞ்சைக்கூட இன்னும் களையாமல் வேலைத் தீட்டிக்கொண்டு காத்திருக்கின்றனர். அவர்களுக்கு அஞ்சித்தான் ஆகவேண்டும்."
  },
  {
    "story_id": 354,
    "story_category": "purananooru",
    "story_title": "354. நாரை உகைத்த வாளை!",
    "url": "https://www.tamilsurangam.in/literatures/ettuthogai/purananooru/purananooru_354.html",
    "information": "பாடியவர்: பரணர்\n\nதிணை: காஞ்சி துறை : மகட்பாற் காஞ்சி",
    "poem": "அரைசுதலை வரினும் அடங்கல் ஆனா\n\nநிரைகாழ் எகம் நீரின் மூழ்கப்\n\nபுரையோர் சேர்ந்தெனத், தந்தையும் பெயர்க்கும்;\n\nவயல்அமர் கழனி வாயிற் பொய்கைக்,\n\nகயலார் நாரை உகைத்த வாளை\nபுனலாடு மகளிர் வளமனை ஒய்யும்\n\nஊர்கவின் இழப்பவும் வருவது கொல்லோ-\n\nசுணங்கு அணிந்து எழிலிய அணந்துஏந்து இளமுலை;\n\nவீங்குஇறைப் பணைத்தோள், மடந்தை\n\nமான்பிணை யன்ன மகிழ்மட நோக்கே?",
    "meaning": "சுருக்க முனையுடன் எழில் இறுமாப்புப் கொண்டு நிமிர்ந்து நிற்கும் இளமை ததும்பும் முலை கொண்டவள்.  மூங்கில் போல் வீங்கி வணங்கும் தோளைக் கொண்டவள். மடந்தைப் பருவம் கொண்டவள்     பெண்மானைப் போல மருண்டு மகிழ்ந்து பார்க்கும் பார்வை கொண்டவள்.\r\nஇந்தப் பார்வையால் ஊர் அழியப்போகிறதே!செங்கைப் பொதுவன் விளக்கம்"
  },
  {
    "story_id": 355,
    "story_category": "purananooru",
    "story_title": "355. ஊரது நிலைமையும் இதுவே?",
    "url": "https://www.tamilsurangam.in/literatures/ettuthogai/purananooru/purananooru_355.html",
    "information": "பாடியவர்: பெயர் தெரிந்திலது.\n\nதிணை: காஞ்சி துறை : பெயர் தெரிந்திலது.",
    "poem": "தோற்றக் கிடையாத போயின செய்யுள் இது.\n\nமதிலும் ஞாயில் இன்றே; கிடங்கும்,\n\nநீஇர் இன்மையின், கன்றுமேய்ந்து உகளும்;\n\nஊரது நிலைமையும் இதுவே;\n\n. . . . . . . . . . . . .",
    "meaning": "கோட்டைச் சுவரோ, அதில் இருந்த பதுங்கித் தாக்கும் ஞாயில்களோ இப்போது இல்லாமல் போயின.\r\nகோட்டையைச் சுற்றியிருந்த கிடங்குகளோ நீரே இல்லாமல் போனதால் வறண்டு புல் முளைத்துக் கிடக்க அதனை கன்றுகள் மேய்ந்துவிட்டுத் துள்ளி விளையாடும் இடங்களாக மாறிவிட்டன.\r\nஇவை அனைத்தும் அவளால் வந்த வினை."
  },
  {
    "story_id": 356,
    "story_category": "purananooru",
    "story_title": "356. காதலர் அழுத கண்ணீர்!",
    "url": "https://www.tamilsurangam.in/literatures/ettuthogai/purananooru/purananooru_356.html",
    "information": "பாடியவர்: தாயங்கண்ணனார்\n\nதிணை: காஞ்சி துறை: பெருங்காஞ்சி",
    "poem": "களரி பரந்து, கள்ளி போகிப்,\n\nபகலும் கூஉம் கூகையொடு, பிறழ்பல்,\n\nஈம விளக்கின், பேஎய் மகளிரொடு\n\nஅஞ்சுவந் தன்று, இம் மஞ்சுபடு முதுகாடு;\n\nநெஞ்சமர் காதலர் அழுத கண்ணீர்\nஎன்புபடு சுடலை வெண்ணீறு அவிப்ப,\n\nஎல்லார் புறனும் தான்கண்டு, உலகத்து\n\nமன்பதைக் கெல்லாம் தானாய்த்,\n\nதன்புறம் காண்போர்க் காண்புஅறி யாதே.",
    "meaning": "மகளிர் பலர் வந்து ஆங்காங்கே அழும்போது, அவர்களின் கண்ணீரானது, சுடுகாட்டில் கணவன் பிணம் எரிந்து கிடக்கும் சாம்பலோடு கூடிய எலும்பில் விழுந்து அதன் சூட்டை அவிப்பதை இதற்கு முன்பு கண்டதே இல்லை.முதுகாடு\r\nகளரியும், கள்ளியும் மண்டிக் கிடக்கும்.இரவில் கூவும் கூகை பகலிலும் கூவிக்கொண்டிருக்கும்.\r\nதாறுமாறாகப் பிறழ்ந்து கிடக்கும் பல்லை உடைய பேய் மகளிர் அஞ்சும்படி திரிவர்.புணம் எரியும் ஈம விளக்கொளியில் திரிவர்.\r\nபிணம் எரியும் புகையில் வெண்மேகம் தோன்றும்.\r\nமகளிர்\r\nஎல்லாரும் முதுகாட்டில் எரிந்து போனதைக் கண்டுகொண்டிருக்கும் மகளிர். சாவில் கணவரைப் புறங்கண்ட மகளிர்.  \r\nஅருஞ்சொல்\r\nஈமவிளக்கு = பிணம் சுடும் தீ\r\nகளரி = போர்க்களம்\r\nமண்பதை = மக்கள் தொகுதி\r\nமுதுகாடு = சுடுகாடு\r\nஇந்தப் பாடல் ‘முதுகாடு’ என்னும் துறைக்கு மேற்கோளாகத் தரப்பட்டுள்ளது. (தொல்காப்பியம் புறத்திணையியல் இளம்பூரணர் வைப்பு சூத்திரம் 18, நச்சினார்க்கினியர் வைப்பு சூத்திஈரம்"
  },
  {
    "story_id": 357,
    "story_category": "purananooru",
    "story_title": "357. தொக்குயிர் வௌவும்!",
    "url": "https://www.tamilsurangam.in/literatures/ettuthogai/purananooru/purananooru_357.html",
    "information": "பாடியவர்: பிரமனார்\n\nதிணை: காஞ்சி துறை: பெருங்காஞ்சி",
    "poem": "குன்று மணந்த மலைபிணித் தியாத்தமண்,\n\nபொதுமை சுட்டிய மூவர் உலகமும்,\n\nபொதுமை இன்றி ஆண்டிசி னோர்க்கும்,\n\nமாண்ட வன்றே, ஆண்டுகள், துணையே\n\nவைத்த தன்றே வெறுக்கை;\n. . . . . . . . . . ணை\n\nபுணைகை விட்டோர்க்கு அரிதே, துணைஅழத்\n\nதொக்குஉயிர் வெளவுங் காலை,\n\nஇக்கரை நின்று இவர்ந்து உக்கரை கொளலே.",
    "meaning": "சேர சோழ பாண்டியர் என்னும் மூவர் உலகத்தையும் ஒருங்கு ஆண்ட பேரரசர்க்கும் வாழும் ஆண்டுகளும், துய்க்கும் செல்வமும் வரையறுக்கப்பட்டுள்ளன. வரையறுத்த அளவுக்கு மேல் யாரும் துய்க்க இயலாது.\r\nஇது அவரவருக்குத் தரப்பட்டுள்ள புணை (தெப்பம்). (இதனை விதி, ஊழ், பால் என்றெல்லாம் கூறுவர்)\r\nஇந்தத் தெப்பத்தைத் கைவிட்டுவிட்டு செல்ல யாராலும் முடியாது.\r\nஒருவருக்குத் துணை என்பது கணவன்-மனைவி உறவுதான்.\r\nஎமன் ஒருவர் உயிரை எடுக்கும்போது மற்றொருவர் அழுவதே அன்றி இவ்வுலத்தை விட்டுவிட்டு அவ்வுலகத்துக்கு அவருடன் செல்ல இயலாது.\r\nஇதுவே உலகியல் மாட்சி."
  },
  {
    "story_id": 358,
    "story_category": "purananooru",
    "story_title": "358. விடாஅள் திருவே!",
    "url": "https://www.tamilsurangam.in/literatures/ettuthogai/purananooru/purananooru_358.html",
    "information": "பாடியவர்: வான்மீகியார்\n\nதிணை: காஞ்சி துறை: மனையறம், துறவறம்",
    "poem": "பருதி சூழ்ந்தஇப் பயங்கெழு மாநிலம்\n\nஒருபகல் எழுவர் எய்தி யற்றே;\n\nவையமும் தவமும் தூக்கின், தவத்துக்கு\n\nஐயவி யனைத்தும் ஆற்றாது ஆகலின்,\n\nகைவிட் டனரே காதலர்; அதனால்\nவிட்டோரை விடாஅள், திருவே;\n\nவிடாஅ தோர்இவள் விடப்பட் டோரே.",
    "meaning": "உலகை ஆளும் பேற்றினையும், தவத்தினையும் சீர்தூக்கி நிறுத்துப் பார்த்தால் தவத்திற்கு ஆட்சிப் பேறானது கடுகளவு கூட ஈடாகாது. (ஐயவி = வெண்சிறு கடுகு)\r\nகாரணம், இந்தப் பெருநிலம் ஒரு பகல்-பொழுதில் எழுவர் ஆளுகைக்கு மாறக்கூடியது.\r\nஅதனால், உலகப் பற்றை விட்டவரைத் திருமகள் கைவிடமாட்டாள்.\r\nஉலகின்மீது பற்றுடையவர்களைத் திருமகள் கைவிட்டுவிடுவாள்"
  },
  {
    "story_id": 359,
    "story_category": "purananooru",
    "story_title": "359. நீடு விளங்கும் புகழ்!",
    "url": "https://www.tamilsurangam.in/literatures/ettuthogai/purananooru/purananooru_359.html",
    "information": "பாடியவர்: கரவட்டனார்.\n\nபாடப்பட்டோன்: அந்துவன் கீரன்.\n\nதிணை: காஞ்சி. துறை: பெருங்காஞ்சி.",
    "poem": "பாறுபடப் பறைந்த பன்மாறு மருங்கின்,\n\nவேறுபடு குரல வெவ்வாய்க் கூகையொடு\n\nபிணந்தின் குறுநரி நிணம்திகழ் பல்ல,\n\nபேஎய் மகளிர் பிணம்தழூஉப் பற்றி,\n\nவிளர்ஊன் தின்ற வெம்புலால் மெய்யர்\nகளரி மருங்கில் கால்பெயர்த் தாடி,\n\nஈம விளக்கின் வெருவரப் பேரும்\n\nகாடுமுன் னினரே, நாடுகொண் டோரும்!\n\nநினக்கும் வருதல் வைகல் அற்றே;\n\nவசையும் நிற்கும், இசையும் நிற்கும்;\nஅதனால் வசைநீக்கி இசைவேண்டியும்,\n\nநசை வேண்டாது நன்று மொழிந்தும்,\n\nநிலவுக் கோட்டுப் பலகளிற் றோடு,\n\nபொலம் படைய மா மயங்கிட,\n\nஇழைகிளர் நெடுந்தேர் இரவலர்க்கு அருகாது\nகொள் என விடுவை யாயின், வெள்ளென\n\nஆண்டுநீ பெயர்ந்த பின்னும்,\n\nஈண்டுநீடு விளங்கும், நீ எய்திய புகழே.",
    "meaning": "நாடு கொண்டோர் காடு கொண்டனர். வழங்கினால் இறந்த பின்னரும் புகழ் எய்தலாம் என்று புலவர் அறிவுரை கூறுகிறார்.\r\nகாடு ருந்துகள் பறந்துகொண்டிருக்கும்.கூகை வெவ்வேறு குரலில் குலறிக்கொண்டிருக்கும்.\r\nபிணம் தின்னும் நரி கறி ஒட்டியிருக்கும் பல்லைக் காட்டும்.பேய்மகள் பிணத்தைம் தழுவிக்கொண்டிருப்பாள்.\r\nபிணக்கறி தின்றவர்கள் களரிக்காட்டில் காலடி வைத்து ஆடிக்கொண்டிருப்பர்.பிணம் எரியும் தீதான் அவர்களுக்கு விளக்கொளி.\r\nஅரசே! உன் உடலும் இப்படிக் காட்டில் கிடக்கும் நிலைக்கு ஒருநாள் வரும்.நீ இறந்த பின்னர் புகழோ, இகழோ நிற்கும்.அதனால்\r\nநீ பழியை நீக்கிப் புகழைத் தேடிக்கொள். ஆசை வேண்டாம்.நல்லதைச் சொல்.யானை, குதிரை, தேர் ஆகியவற்றை இரவலர்க்கு வழங்கு.\r\nஅளந்து பார்த்துச் சுருக்கிக்கொள்ளாமல் ‘கொள்க’ என்று கொடு.இப்படிச் செய்தால், வெளிச்சம் போட்டுக்கொண்டு நீ அந்த உலகத்துக்குப் போன பின்னரும் இந்த உலகத்தில் நீ பெற்ற புகழ் நிலைத்திருக்கும்."
  },
  {
    "story_id": 360,
    "story_category": "purananooru",
    "story_title": "360. பலர் வாய்த்திரார்!",
    "url": "https://www.tamilsurangam.in/literatures/ettuthogai/purananooru/purananooru_360.html",
    "information": "பாடியவர்: சங்க வருணர் என்னும் நாகரியர்\n\nதிணை: காஞ்சி துறை: பெருங்காஞ்சி",
    "poem": "பெரிது ஆராச் சிறு சினத்தர்,\n\nசில சொல்லால் பல கேள்வியர்,\n\nநுண் ணுணர்வினாற் பெருங் கொடையர்\n\nகலுழ் நனையால் தண் தேறலர்,\n\nகனி குய்யாற் கொழுந் துவையர்,\nதாழ் உவந்து தழூஉ மொழியர்,\n\nபயன் உறுப்பப் பலர்க்கு ஆற்றி\n\nஏம மாக இந்நிலம் ஆண்டோர்\n\nசிலரே; பெரும! கேள் இனி ; நாளும்,\n\nபலரே தகை அது அறியா தோரே!\nஅன்னோர் செல்வமும் மன்னி நில்லாது;\n\nஇன்னும் அற்று, அதன் பண்பே; அதனால்\n\nநிச்சமும் ஒழுக்கம் முட்டிலை; பரிசில்\n\nநச்சுவர் கையின் நிரப்பல் ஓம்புமதி; அச்சுவரப்\n\nபாறுஇறை கொண்ட பறந்தலை, மாகத\nகள்ளி போகிய களரி மருங்கின்,\n\nவெள்ளில் நிறுத்த பின்றைக் , கள்ளொடு\n\nபுல்லகத்து இட்ட சில்லவிழ் வல்சி,\n\nபுலையன் ஏவப் புன்மேல் அமர்ந்துண்டு,\n\nஅழல்வாய்ப் புக்க பின்னும்,\nபலர்வாய்த்து இராஅர், பகுத்துஉண் டோரே.",
    "meaning": "சினத்தைப் பெருக விடாமல் சினம் காட்டவேண்டும்.சில சொற்களால் சுருக்கமாகப் பேசவேண்டும்.பலவாக விரித்துச் சொல்வனவற்றையெல்லாம் கேட்டுக்கொள்ள வேண்டும்.\r\n அவற்றின் பொருளை நுட்பமாக உணர்ந்துகொள்ள வேண்டும். பெருமளவில் கொடை நல்க வேண்டும்.\r\n அடியில் கலங்கிப் படிந்துள்ள நனைச் சாற்றினையும், பழம் ஊறிய குளுமையான தேறல்-சாற்றினையும் பருகத் தரவேண்டும்.நெய் கனியக் கனியக் ‘குய்’ என்று தாளிக்கப்பட்ட துவையலை அந்தப் பருகுநீருடன் தரவேண்டும்.\r\n தாழ்மையாகப் பேச வேண்டும்.எதிர்த்துப் பேசாமல் தழுவிப் பேச வேண்டும்.இப்படி நடந்துகொண்டால் பலருக்கும் பயன் விளையும்."
  },
  {
    "story_id": 361,
    "story_category": "purananooru",
    "story_title": "361. முள் எயிற்று மகளிர்!",
    "url": "https://www.tamilsurangam.in/literatures/ettuthogai/purananooru/purananooru_361.html",
    "information": "பாடியவர், பாடப்பட்டோர், திணை, துறை \n\nதெரிந்தில.",
    "poem": "கார் எதிர் உருமின் உரறிக், கல்லென,\n\nஆருயிர்க்கு அலமரும் ஆராக் கூற்றம்!\n\nநின்வரவு அஞ்சலன் மாதோ; நன்பல\n\nகேள்வி முற்றிய வேள்வி அந்தணர்க்கு,\n\nஅருங்கலம் நீரொடு சிதறிப், பெருந்தகைத்\nதாயின்நன்று பலர்க்கு ஈத்துத்,\n\nதெருணடை மாகளிறொடு தன்\n\nஅருள் பாடுநர்க்கு நன்கு அருளியும்,\n\nஉருள்நடைப் ப்றேர் ஒன்னார்க் கொன்றுதன்\n\nதாள் சேருநர்க்கு இனிது ஈத்தும்,\nபுரி மாலையர் பாடி னிக்குப்\n\nபொலந் தாமரைப் பூம் பாணரொடு\n\nகலந் தளைஇய நீள் இருக் கையால்\n\nபொறையொடு மலிந்த கற்பின், மான்நோக்கின்,\n\nவில்என விலங்கிய புருவத்து, வல்லென,\nநல்கின் நாஅஞ்சும் முள்எயிற்று, மகளிர்\n\nஅல்குல் தாங்கா அசைஇ, மெல்லென\n\nகலங்கலந் தேறல் பொலங்கலத்து ஏந்தி,\n\nஅமிழ்தென மடுப்ப மாந்தி, இகழ்விலன்,\n\nநில்லா உலகத்து நிலையாமைநீ\nசொல்லா வேண்டா தோன்றல், முந்துஅறிந்த\n\nமுழுதுஉணர் கேள்வியன் ஆகலின் விரகினானே.",
    "meaning": "சிதைந்த பாடலில் பொதிந்துகிடக்கும் செய்திகள்:\r\nகூற்றத்தைக் கண்டு அஞ்சமாட்டேன் என்று அவன் கூறிகிறான். காரணம் அரிய பொருள்களை அந்தணர்களுக்கு நீரில் தாரை வார்த்துக் கொடுத்தானாம். மற்றவர்களைத் தாயைவிட மேலாகப் போற்றினானாம். தனைப் பாடியவர்களுக்குத் துள்ளியோடும் குதிரைகளையும், யானைகளையும் வழங்கினானாம். அவனது தாளைப் பணிந்தவர்களுக்கும் அப்படி வழங்கினானாம். பாணர்க்கும் பாடினியர்க்கும் பொன்னாலான மாலைகளையும், தாமரைகளையும் வழங்கினானாம். அவர்களோடு அளவளாவிக்கொண்டு கலந்திருந்து மகிந்தானாம். புருவப் பொலிவும், நா நலமும், புன்னகை பூக்கும் பல்லழகும் கொண்ட மகளிரின் அல்குல்-இடை தாங்கமுடியாதபடி அசைத்து மகிழ்ந்தானாம். பொன் கிண்ணத்தில் அவர்கள் தந்த அமிழ்தத்தைப் பருகி மகிழ்ந்தானாம். இப்படி நிலையில்லாத உலகிலேயே நிலைபேறுடைய நல்லன செய்தும், நல்லன துய்த்தும் வாழ்ந்துவிட்டானாம். எனவே எமனைக் கண்டு அஞ்சமாட்டானாம்"
  },
  {
    "story_id": 362,
    "story_category": "purananooru",
    "story_title": "362. உடம்பொடுஞ் சென்மார்!",
    "url": "https://www.tamilsurangam.in/literatures/ettuthogai/purananooru/purananooru_362.html",
    "information": "பாடியவர்: சிறுவெண்டேரையார்\n\nதிணை: பொதுவியல் துறை: பெருங்காஞ்சி",
    "poem": "ஞாயிற்றுஅன்ன ஆய்மணி மிடைந்த\n\nமதியுறழ் ஆரம் மார்பில் புரளப்,\n\nபலிபெறு முரசம் பாசறைச் சிலைப்பப்,\n\nபொழிலகம் பரந்த பெருஞ்செய் ஆடவர்\n\nசெருப்புகன்று எடுக்கும் விசய வெண்கொடி\nஅணங்குஉருத் தன்ன கணங்கொள் தானை,\n\nகூற்றத் தன்ன மாற்றரு முன்பன்,\n\nஆக்குரல் காண்பின் அந்த ணாளர்\n\nநான்மறை குறித்தன்று அருளாகா மையின்\n\nஅறம்குறித் தன்று; பொருளா குதலின்\nமருள் தீர்ந்து, மயக்கு ஒரீஇக்,\n\nகைபெய்த நீர் கடற் பரப்ப,\n\nஆம் இருந்த அடை நல்கிச்,\n\nசோறு கொடுத்து, மிகப் பெரிதும்\n\nவீறுசான் நன்கலம் வீசி நன்றும்,\nசிறுவெள் என்பின் நெடுவெண் களரின்,\n\nவாய்வன் காக்கை கூகையொடு கூடிப்\n\nபகலும் கூவும் அகலுள் ஆங்கண்,\n\nகாடுகண் மறைத்த கல்லென் சுற்றமொடு\n\nஇல்என்று இல்வயின் பெயர ; மெல்ல\nஇடஞ்சிறிது ஒதுங்கல் அஞ்சி,\n\nஉடம்பொடும் சென்மார், உயர்ந்தோர் நாட்டே.",
    "meaning": "போர் செய்வது அறம் செய்வதற்காக என்று இந்தப் பாடல் குறிப்பிடுகின்றது.\r\nஅரசன் தன் மார்பில் நிலாவைப் போல மணியாரம் போட்டிருந்தானாம். அதில் இருந்த மணிகள் ஞாயிற்றைப் போல ஒளிர்ந்தனவாம். முரசுக்குப் பலி ஊட்டி முழக்கினானாம். வெற்றிக்கொடி கட்டியிருந்தானாம். அழிக்கும் தெய்வம் போன்ற படைகள் எமனைப் போல வலிமை கொண்டனவாம். இவை பசுவைப் போல் குரல் எழுப்பும் நான்மறை அந்தணர்க்கு அறம் செய்வதைக் குறிக்கோளாகக் கொண்டதாம். போர் மயக்கம் தீர்ந்த பின் அந்தணர் கையில் தாரை வார்க்கும் நீர் கடல் போல் பாயுமாம். அந்த விழாவில் சோறும் வழங்கப்படுமாம். இது போர்க்களத் தெருவில் நிகழுமாம். போர்களத்தில் கூகையும் காக்கையும் பகலில் ஒலிக்குமாம். போர்க்களத்தில் மாண்டு கிடப்பவர்கள் தன் உடம்புடன் உயர்ந்தவர் வாழும் உலகத்துக்குச் செல்ல அந்தணர்களுக்கு வழங்கப்படுமாம்."
  },
  {
    "story_id": 363,
    "story_category": "purananooru",
    "story_title": "363. உடம்பொடு நின்ற உயிரும் இல்லை!",
    "url": "https://www.tamilsurangam.in/literatures/ettuthogai/purananooru/purananooru_363.html",
    "information": "பாடியவர்: ஐயாதிச் சிறுவெண்டேரையார்\n\nதிணை: பொதுவியல் துறை: பெருங்காஞ்சி",
    "poem": "இருங்கடல் உடுத்தஇப் பெருங்கண் மாநிலம்\n\nஉடைஇலை நடுவணது இடைபிறர்க்கு இன்றித்,\n\nதாமே ஆண்ட ஏமம் காவலர்\n\nஇடுதிரை மணலினும் பலரே; சுடுபிணக்\n\nகாடுபதி யாகப் போகித், தத்தம்\nநாடு பிறர்கொளச் சென்றுமாய்ந் தனரே;\n\nஅதனால் நீயும் கேண்மதி அத்தை ! வீயாது\n\nஉடம்பொடு நின்ற உயிரும் இல்லை;\n\nமடங்கல் உண்மை மாயமோ அன்றே;\n\nகள்ளி ஏய்ந்த முள்ளியம் புறங்காட்டு.\nவெள்ளில் போகிய வியலுள் ஆங்கண்,\n\nஉப்பிலாஅ அவிப் புழுக்கல்\n\nகைக் கொண்டு, பிறக்கு நோக்காது,\n\nஇழி பிறப்பினோன் ஈயப் பெற்று,\n\nநிலங்கல னாக, இலங்குபலி மிசையும்\nஇன்னா வைகல் வாரா முன்னே,\n\nசெய்ந்நீ முன்னிய வினையே,\n\nமுந்நீர் வரைப்பகம் முழுதுடன் துறந்தே.",
    "meaning": "இறப்பதற்கு முன் எண்ணிய செயலை நிறைவேற்றிவிடு என்று இந்தப் பாடல் அறிவுறுத்துகின்றது. எண்ணும் செயல் எதுவாக இருக்கவேண்டும் என்று இது சுட்டவில்லை. என்றாலும் உலகையெல்லாம் கட்டி ஆள்வது அன்று என்று தெளிவுபடுத்துகிறது.\r\nபிறருக்குத் தராமல் உலகம் முழுவதையும் தாமே பாதுகாத்து ஆண்ட காவலர் கடல் திரை இட்ட மணலின் எண்ணிக்கையைக் காட்டிலும் பலர். அவர்கள் எல்லாம் சுட்டெரித்த பிணமாயினர். அவர்களின் நாட்டைப் பிறர் கைக்கொண்டனர்.\r\nஅதனால் நான் சொல்வதைக் கேள். உயிரானது உடம்பில் இருந்துகொண்டே இருப்பதிலை. கணந்தோறும் உயிர்க் காற்றானது சென்று மடங்கிக்கொண்டிருக்கிறது. இது மாயம் இல்லை. உண்மை.\r\nபாடையில் சென்று இழிபிறப்பாளன் மண்ணில் இட்டுத் தரும் உப்பில்லாப் பொங்கலைச் சுடுகாட்டில் உண்ணுவதற்கு முன்னர் ஆளும் உலகினைத் துறந்து நீ எண்ணியதை நிறைவேற்றிக்கொள்"
  },
  {
    "story_id": 364,
    "story_category": "purananooru",
    "story_title": "364. மகிழகம் வம்மோ!",
    "url": "https://www.tamilsurangam.in/literatures/ettuthogai/purananooru/purananooru_364.html",
    "information": "பாடியவர்: கூகைக் கோரியார்\n\nதிணை: பொதுவியல் துறை: பெருங்காஞ்சி",
    "poem": "வாடா மாலை பாடினி அணியப்,\n\nபாணன் சென்னிக் கேணி பூவா\n\nஎரிமருள் தாமரைப் பெருமலர் தயங்க,\n\nமைவிடை இரும்போத்துச் செந்தீச் சேர்த்திக்,\n\nகாயங் கனிந்த கண்ணகன் கொழுங்குறை\nநறவுண் செவ்வாய் நாத்திறம் பெயர்ப்ப\n\nஉண்டும், தின்றும், இரப்போர்க்கு ஈந்தும்,\n\nமகிழ்கம் வம்மோ, மறப்போ ரோயே!\n\nஅரிய வாகலும் உரிய பெரும!\n\nநிலம்பக வீழ்ந்த அலங்கல் பல்வேர்\nமுதுமரப் பொத்தின் கதுமென இயம்பும்\n\nகூகைக் கோழி ஆனாத்\n\nதாழிய பெருங்கா டெய்திய ஞான்றே.",
    "meaning": "பெரும! உண்டும், தின்றும், இரப்போர்க்கு ஈய்ந்தும் மகிழலாம் வருக, பெரும. இறந்தவரைத் தாழியிலிட்டுப் புதைக்கும் பொருங்காட்டுக்குப் போன பின்னர் துய்க்க முடியாது. எனவே இருக்கும்போதே துய்த்து மகிழலாம் வருக.\r\nபெருங்காடு\r\nநிலம் பிளக்கும்படிப் பல வேர்களை விட்டு முதிர்ந்திருக்கும் மரப் பொந்தில் இருந்துகொண்டு கூகைக்கோழி (பெண்-ஆந்தை) குழறும் பெருங்காடு.\r\nஈதல்\r\nவாடாத பொன்மாலையைப் பாடினி அணியும்படித் தருவோம்.\r\nகேணியில் பூக்காத பொன்னாலான தாமரையைப் பாணன் அணிந்துகொள்ளும்படித் தருவோம்.\r\nஉண்ணல்\r\nசெவ்வாயில் நாக்குப் பிறழும்படி நறவு உண்போம்.\r\nதின்னல்\r\nஆட்டுக்கடாவைத் தீயில் சுட்டு உடல் கனிந்திருக்கும் நிலையில் அதன் கறித்துண்டுகளைக் கடித்துத் தின்போம்."
  },
  {
    "story_id": 365,
    "story_category": "purananooru",
    "story_title": "365. நிலமகள் அழுத காஞ்சி!",
    "url": "https://www.tamilsurangam.in/literatures/ettuthogai/purananooru/purananooru_365.html",
    "information": "பாடியவர்: மார்க்கண்டேயனார்\n\nதிணை: பொதுவியல் துறை: பெருங்காஞ்சி",
    "poem": "மயங்குஇருங் கருவிய விசும்புமுக னாக,\n\nஇயங்கிய இருசுடர் கண் எனப், பெயரிய\n\nவளியிடை வழங்கா வழக்கரு நீத்தம்,\n\nவயிரக் குறட்டின் வயங்குமணி யாரத்து\n\nபொன்னந் திகிரி முன்சமத்து உருட்டிப்,\nபொருநர்க் காணாச் செருமிகு முன்பின்\n\nமுன்னோர் செல்லவும், செல்லாது, இன்னும்\n\nவிலைநலப் பெண்டிரிற் பலர்மீக் கூற,\n\nஉள்ளேன் வாழியர், யான் எனப் பன்மாண்\n\nநிலமகள் அழுத காஞ்சியும்\nஉண்டென உரைப்பரால், உணர்ந்திசி னோரே.",
    "meaning": "கருநிறத் தொகுதியாக மயங்கிக் கிடக்கும் விசும்பு நிலமகளின் முகம்.ஞாயிறும் திங்களும் நிலமகளின் கண்கள்.\r\nகண்ணுக்குத் தெரியாமல் ஓடும் காற்று நிலமகளின் இடை.கண்ணுக்குத் தெரியும் கடல்வெள்ளம் நிலமகளின் இயக்கம் [வழக்கு].\r\nவயிரக் குறடு போலத் தகதகக்கும் மலையருவி நிலமகளின் மணியாரம்.இப்படித் திகழும் நிலமகளைப் பொன்னாலான ஆட்சிச் சக்கரத்தைப் பூட்டி உருட்டினான் அரசன்.\r\nதன்னை எதிர்த்துப் போரிடுவோர் காணாது அவன் தானே உருட்டினான்.  இப்படிப்பட்ட வலிமை [முன்பு < முன்பின்] மிக்க பல முன்னோர் உருட்டினர்.அவர்கள் எல்லாருமே சென்றுவிட்டனர்.\r\nநிலமகளாகிய நான் மட்டும், விலைமகளின்மீது ஏறியவர்களெல்லாம் அவளைப் புகழ்வது போல, என்னமீது ஏறியவர்களெல்லாம் என்னைப் புகழ வாழ்ந்துகொண்டிருக்கிறேனே என்று நிலமகள் கண்ணீர் விட்டு அழுகிறாளாம். விலைமகள் அழுவது போல அழுகிறாளாம். பலமுறை [பன்மாண்] அழுகிறாளாம். வாழியர் என்று மற்றவர்களை வாழ்த்திவிட்டு அழுகிறாளாம்.\r\nஇது மக்களைப் பொறுத்தமட்டில் நிலையாமையாகிய காஞ்சி.நிலமகளைப் பொறுத்தமட்டில் நாடு பிடிக்கும் வஞ்சிப் போரை எதிர்க்கும் காஞ்சிப் போர்."
  },
  {
    "story_id": 366,
    "story_category": "purananooru",
    "story_title": "366. மாயமோ அன்றே!",
    "url": "https://www.tamilsurangam.in/literatures/ettuthogai/purananooru/purananooru_366.html",
    "information": "பாடியவர்: கோதமனார்.\n\nபாடப்பட்டோன்: தருமபுத்திரன்.\n\nதிணை : பொதுவியல். துறை: பெருங்காஞ்சி.",
    "poem": "விழுக்கடிப்பு அறைந்த முழுக்குரல் முரசம்\n\nஒழுக்குடை மருங்கின் ஒருமொழித் தாக,\n\nஅரவுஎறி உருமின் உரறுபு சிலைப்ப,\n\nஒருதா மாகிய பெருமை யோரும்,\n\nதம்புகழ் நிறீஇச் சென்றுமாய்ந் தனரே;\nஅதனால், அறிவோன் மகனே! மறவோர் செம்மால்!\n\n. . . . . . . . . . உரைப்பக் கேண்மதி;\n\nநின் ஊற்றம் பிறர் அறியாது,\n\nபிறர் கூறிய மொழி தெரியா,\n\nஞாயிற்று எல்லை ஆள்வினைக்கு உதவி,\nஇரவின் எல்லை வருவது நாடி,\n\nஉரை . . . . . . . . . . .\n\nஉழவொழி பெரும்பகடு அழிதின் றாங்குச்,\n\nசெங்கண் மகளிரொடு சிறுதுளி அளைஇ,\n\nஅங்கள் தேறல் ஆங்கலத்து உகுப்ப,\nகெடல் அருந் திருவ . . . . . . .\n\nமடை வேண்டுநர்க்கு இடை அருகாது,\n\nஅவிழ் வேண்டுநர்க்கு இடை அருளி\n\nவிடை வீழ்த்துச் சூடு கிழிப்ப,\n\nநீர்நீலை பெருத்த வார்மணல் அடைகரைக்,\nகாவு தோறும் . . . . . . . .\n\nமடங்கல் உண்மை மாயமோ அன்றே.",
    "meaning": "உன் வலிமை [ஊற்றம்] பிறருக்குத் தெரியாதவாறு பார்த்துக்கொள்.பிறர் சொல்வதை நன்றாக விளங்கிக்கொள்.\r\nபகலெல்லாம் உழைப்பவர்களுக்கு உதவி செய்.இரவில் மறுநாள் வரப்போகும் நிகழ்வுகளை எண்ணிப்பார்.\r\nஉழுத மாடு (நெல்லை உழுதவனுக்குத் தந்துவிட்டு) வைக்கோலைத் தான் உண்பது போல நடந்துகொள்.ஊடல் கொள்ளும் மகளிரோடு கூடி வாழ்.\r\nஅவர்கள் கிண்ணத்தில் ஊற்றித் தரும் தேறல் நீரைப் பருகு.  நீ அழியாத செல்வத்தை உடையவன்.\r\nவாய் மடுத்து உண்ணும் சுவைநீர் வேண்டுபவர்களுக்கு அதனைக் கொடு.சோறு [அவிழ்] வேண்டுபவர்களுக்குச் சோறு கொடு.ஆடு மாடு வெட்டிச் சுட்டுக் கொடு.\r\nநீர்நிலையை அடுத்த மணல்வெளி எங்கும் இப்படிக் கொடு. அங்குதான் மக்கள் வருவர். இது செய்யவேண்டிய மாயமந்திரம் அன்று. கடமை."
  },
  {
    "story_id": 367,
    "story_category": "purananooru",
    "story_title": "367. வாழச் செய்த நல்வினை!",
    "url": "https://www.tamilsurangam.in/literatures/ettuthogai/purananooru/purananooru_367.html",
    "information": "பாடியவர்: அவ்வையார்.\n\nதிணை: பாடாண். துறை: வாழ்த்தியல்.\n\nசிறப்பு: சேரமான் மாரி வெண்கோவும், பாண்டியன் கானப்பேர் தந்த \n\nஉக்கிரப் பெருவழுதியும்,",
    "poem": "நாகத் தன்ன பாகார் மண்டிலம்\n\nதமவே யாயினும் தம்மொடு செல்லா;\n\nவெற்றோர் ஆயினும் நோற்றோர்க்கு ஒழியும்;\n\nஏற்ற பார்ப்பார்க்கு ஈர்ங்கை நிறையப்\n\nபூவும் பொன்னும் புனல்படச் சொரிந்து,\nபாசிழை மகளிர் பொலங்கலத்து ஏந்திய\n\nநாரறி தேறல் மாந்தி, மகிழ் சிறந்து,\n\nஇரவலர்க்கு அருங்கலம் அருகாது வீசி,\n\nவாழ்தல் வேண்டும், இவண் வரைந்த வைகல்;\n\nவாழச் செய்த நல்வினை அல்லது,\nஆழுங் காலைப் புணைபிறிது இல்லை;\n\nஒன்று புரிந்து அடங்கிய இருபிறப் பாளர்\n\nமுத்தீப் புரையக் காண்தக இருந்த\n\nகொற்ற வெண்குடக் கொடித்தேர் வேந்திர்;\n\nயான் அறி அளவையோ இவ்வே; வானத்து\nவயங்கித் தோன்றும் மீனினும், இம்மெனப்\n\nபரந்து இயங்கும் மாமழை உறையினும்,\n\nஉயர்ந்து மேந்தோன்றிப் பொலிக, நும் நாளே!",
    "meaning": "வானத்து மீன்களின் எண்ணிக்கையைக் காட்டிலும் பெருக வேண்டும். ‘இம்’ என்று பொழியும் மழையில் உள்ள நீர்த்துளிகளின் எண்ணிக்கையைக் காட்டிலும் பெருகவேண்டும்.   \r\nநில உலகினைச் சூழ்ந்துள்ள மண்டிலம் தேவருலகம் போல இனிமையானது. அது ஞாயிறு, திங்கள் இரண்டுக்கும் உரிமையானது. என்றாலும் இந்த இரண்டு சுடர்களும் இணைந்து செல்வதில்லை. நீங்களோ மூவரும் இணைந்து காட்சி தருகிறீர்கள்.\r\nஇந்த உலகம் ஆளும் உங்களுடையதுதான். என்றாலும் அது நோன்பு இயற்றியவர்களுக்கே உரியது. நீங்கள் பார்ப்பார்க்கு வழங்க வேண்டும். ஏந்தி நிற்கும் அவர்களின் கையில் பூவும் பொன்னும் வழங்க வேண்டும். நீர் ஊற்றித் தாரை வார்த்து வழங்க வேண்டும்.\r\nமகளிர் பொன்-கிண்ணத்தில் தரும் தேறலைப் பருகவேண்டும்.இரவலர்களுக்கும் அரிய அணிகலன்களை வழங்கவேண்டும். தனக்கென வைத்துக்கொள்ளாமல் வழங்கவேண்டும்.\r\nஉங்களுக்கு வழங்கப்பட்ட வாழ்நாள் எல்லாம் வழங்கவேண்டும்.இவ்வாறு வாழ்ந்து உங்கள் வாழ்நாள் பெருகவேண்டும்.\r\nபிறரை வாழச்செய்வதுதான் நல்வினை. இந்த நல்வினை உங்களை ஏற்றிச் செல்லும் மிதவையாக உதவும். வாழ்க்கைத் துன்பத்தில் மூழ்கும்போது உதவும். இந்த நல்வினை போல வாழ்க்கைக்கு இன்பம் தந்து உதவக்கூடியது வேறு ஒன்றும் இல்லை."
  },
  {
    "story_id": 368,
    "story_category": "purananooru",
    "story_title": "368. பாடி வந்தது இதற்கோ?",
    "url": "https://www.tamilsurangam.in/literatures/ettuthogai/purananooru/purananooru_368.html",
    "information": "பாடியவர்: கழாத் தலையார்\n\nபாடப்பட்டோன்: சேரமான் குடக்கோ நெடுஞ் சேரலாதன்\n\nதிணை: வாகை துறை: மறக்களவழி\n\nகுறிப்பு: இவன், சோழன் வேற்பறடக்கைப் பெருநற் கிள்ளியோடும் \n\nபோர்ப்புறத்துப் பொருது , களத்து வீழ்ந்தனன். அவன் உயிர் போகா, \n\nமுன்னர் அவனைக் களத்திடைக் கண்ட புலவர் பாடியது இச்செய்யுள்.",
    "poem": "களிறு முகந்து பெயர்குவம் எனினே.\n\nஒளிறுமழை தவிர்க்கும் குன்றம் போலக்,\n\nகைம்மா எல்லாம் கணையிடத் தொலைந்தன;\n\nகொடுஞ்சி நெடுந்தேர் முகக்குவம் எனினே;\n\nகடும்பரி நன்மான் வாங்குவயின் ஒல்கி\nநெடும்பீடு அழிந்து, நிலம்சேர்ந் தனவே;\n\nகொய்சுவல் புரவி முகக்குவம் எனினே,\n\nமெய்நிறைந்த வடுவொடு பெரும்பிறி தாகி,\n\nவளிவழக் கறுத்த வங்கம் போலக்\n\nகுருதியம் பெரும்புனல் கூர்ந்தனவே; ஆங்க\nமுகவை இன்மையின் உகவை இன்றி,\n\nஇரப்போர் இரங்கும் இன்னா வியன்களத்து,\n\nஆள்அழிப் படுத்த வாளேர் உழவ !\n\nகடாஅ யானைக் கால்வழி யன்னவென்\n\nதெடாரித் தெண்கண் தெளிர்ப்ப வொற்றிப்,\nபாடி வந்த தெல்லாம், கோடியர்\n\nமுழவுமருள் திருமணி மிடைந்தநின்\n\nஅரவுறழ் ஆரம் முகக்குவம் எனவே.",
    "meaning": "போர்புறம் என்னுமிடத்தில் (இக்காலப் பேட்டைவாய்த்தலை) போர். சோழன் பெருநற்கிள்ளி வென்றான். சேர அரசன் குடக்கோ நெடுஞ்சேரலாதன் போர்க்களத்திலேயே வீழ்ந்து கிடந்தான். புலவர் கழாத்தலையார் தன் தெடாரிப் பறையை முழக்கிச் சேரனைப் புகழ்து பாடிக்கொண்டு சென்றார். அவன் கழுத்தில் அணிந்திருந்த மணி-ஆரத்தைக் கேட்டார். சேரன் வழங்கினான். புலவர் ஆரம் தரும்படிக் கேட்ட செய்தி இந்தப் பாடலில் கூறப்படுகிறது.  \r\nயானையைப் பரிசாகப் பெறலாம் என்றால், மழையில் நனையும் குன்றம் போன்று எல்லா யானைகளும் அம்புமழையில் மூழ்கிக் கிடக்கின்றன.\r\nதேரினைப் பரிசாகப் பெறலாம் என்றால், இழுத்துச் செல்லும் குதிரை சாயச் சிதைந்து சீரழிந்து நிலத்தில் கிடக்கின்றன.\r\nகுதிரைகளைப் பரிசாகப் பெறலாம் என்றால் உடம்பெல்லாம் வழும்புக் காயம் பட்டு புயல் காற்றுத் தாக்கிப் பாய்மரம் அறுந்துபோன வங்கக் கப்பல் போல குருதிக் கடலில் மிதக்கின்றன.\r\nஎனவே உன்னைப் பாடி உன்னிடமிருந்து அள்ளிச்செல்லும்  பொருள் யாதொன்றும் இல்லை. எனவே இந்தப் போர்க்களம் இரப்போர் வருந்தும் போர்களமாக உள்ளது. காரணம் உன் போர். போராளிகளை வைக்கோலாக உதறி மிதித்த போர்க்களம். நீ உன் வாளைக் கலப்பையாக்கிக்கொண்டு உழுது அழித்த போர்க்களம்.\r\nஇங்கே என் தெடாரி (தடாரி)ப் பறையில் இசையெழுப்பி உன்னைப் பாடிக்கொண்டு வந்துள்ளேன். \r\nயாழிசைப் பாணர் கழுத்தில் தொங்கும் முழவு போல உன் கழுத்தில் தொங்கும் மணியாரத்தைப் பெறலாம் என்று வந்துள்ளேன் – என்கிறார் புலவர்."
  },
  {
    "story_id": 369,
    "story_category": "purananooru",
    "story_title": "369. போர்க்களமும் ஏர்க்களமும்!",
    "url": "https://www.tamilsurangam.in/literatures/ettuthogai/purananooru/purananooru_369.html",
    "information": "பாடியவர்: பரணர்.\n\nபாடப்பட்டோன்: சேரமான் கடலோட்டிய வெல்கெழு குட்டுவன்.\n\nதிணை: வாகை. துறை: மறக்களவழி.",
    "poem": "இருப்புமுகம் செறிந்த ஏந்தொழில் மருப்பின்,\n\nகருங்கை யானை கொண்மூவாக,\n\nநீண்மொழி மறவர் எறிவனர் உயர்த்த\n\nவாள்மின் நாக, வயங்குடிப்பு அமைந்த\n\nகுருதிப் பலிய முரசுமுழக் காக,\nஅரசராப் பனிக்கும் அணங்குறு பொழுதின்,\n\nவெவ் விசைப் புரவி வீசுவளி யாக,\n\nவிசைப்புறு வல்வில் வீங்குநாண் உகைத்த\n\nகணைத்துளி பொழிந்த கண்ணகன் கிடக்கை,\n\nஈரச் செறுவயின் தேர்ஏ ராக,\nவிடியல் புக்கு, நெடிய நீட்டி, நின்\n\nசெருப்படை மிளிர்ந்த திருத்துறு பைஞ்சால்.\n\nபிடித்தெறி வெள்வேல் கணையமொடு வித்தி,\n\nவிழுத்தலை சாய்த்த வெருவரு பைங்கூழ்ப்,\n\nபேய்மகள் பற்றிய பிணம்பிறங்கு பல்போர்பு,\nகணநரி யோடு கழுதுகளம் படுப்பப்,\n\nபூதங் காப்பப் பொலிகளந் தழீஇப்,\n\nபாடுநர்க்கு இருந்த பீடுடை யாள!\n\nதேய்வை வெண்காழ் புரையும் விசிபிணி\n\nவேய்வை காணா விருந்தின் போர்வை\nஅரிக்குரல் தடாரி உருப்ப ஒற்றிப்,\n\nபாடி வந்திசின் பெரும; பாடான்று\n\nஎழிலி தோயும் இமிழிசை யருவிப்,\n\nபொன்னுடை நெடுங்கோட்டு, இமையத் தன்ன\n\nஓடைநுதல, ஒல்குதல் அறியாத்,\nதுடியடிக் குழவிய பிடியிடை மிடைந்த\n\nவேழ முகவை நல்குமதி;\n\nதாழா ஈகைத், தகை வெய் யோயே!",
    "meaning": "யானைப்படை கருமேகம் [கொண்மூ]மறவர் வாள் மின்னல்குருதிப் பலி ஊட்டிய முரசு இடிவிசிந்து பாயும் குதிரைகள் வீசும் காற்று\r\nவில் பொழியும் அம்புகள் மழைத்தாரைகுருதி பாயும் போர்க்களம் ஈர வயல்தேர்ப்படை நிலத்தை உழும் கலப்பை\r\nசாய்ந்து கிடக்கும் போர்ப்படை விளைந்து சாய்ந்திருக்கும் விளைச்சல்விளைச்சலைப் போர்க்களத்தில் உதரிப் பேய்மகள் போர் அடிக்கிளாள்.நரி, கழுதுப்பேய் அகியவற்றை எருதாகப் பிணையல் கட்டி ஓட்டிப் போரடிக்கிறாள்.\r\nபூதங்கள் பொலியைக் காவல்புரிகின்றன.விளைச்சல் தொழிலாளிகளுக்கும் இசைவாணர்களுக்கும் வழங்கப்படுவது போல இந்தப் போரில் பெற்ற வெற்றிப்பொருள்கள் பூலவர்களுக்கும் கலைவாணர்களுக்கும் வழங்கப்படுகின்றன.\r\nஇப்படி வழங்கும் பெருமை கொண்டவனே!நான் என் தடாரிப் பறையை முழக்கிக்கொண்டு வந்திருக்கிறேன்.\r\nநீ ஓடை-அணி பூண்டுள்ள யானைகளைப் பரிசாக நல்கவேண்டும்.பெண்-யாணை, அவற்றின் குழந்தைகள் ஆகியவற்றுடன் நல்கவேண்டும்.நெல்லை வள்ளத்தில் முகந்து கொடுப்பது போல யானைகளை அளவையால் முகந்து"
  },
  {
    "story_id": 370,
    "story_category": "purananooru",
    "story_title": "370. பழுமரம் உள்ளிய பறவை!",
    "url": "https://www.tamilsurangam.in/literatures/ettuthogai/purananooru/purananooru_370.html",
    "information": "பாடியவர்: ஊன்பொதி பசுங்குடையார்.\n\nபாடப்பட்டோன்: சோழன் செரப்பாழி இறிந்த இளஞ்சேட் சென்னி.\n\nதிணை: வாகை. துறை: மறக்களவழி.",
    "poem": ". . . . . . . . . . . . . . . வி,\n\nநாரும் போழும் செய்துண்டு, ஓராங்குப்\n\nபசிதினத் திரங்கிய இரும்பே ரொக்கற்கு\n\nஆர்பதம் கண்ணென மாதிரம் துழைஇ,\n\nவேர்உழந்து உலறி, மருங்கு செத்து ஒழியவந்து,\nஅத்தக் குடிஞைத் துடிமருள் தீங்குரல்\n\nஉழுஞ்சில்அம் கவட்டிடை இருந்த பருந்தின்\n\nபெடைபயிர் குரலொடு இசைக்கும் ஆங்கண்\n\nகழைகாய்ந்து உலறிய வறங்கூர் நீள்இடை,\n\nவரிமரல் திரங்கிய கானம் பிற்படப்,\nபழுமரம் உள்ளிய பறவை போல,\n\nஒண்படை மாரி வீழ்கனி பெய்தெனத்,\n\nதுவைத்தெழு குருதி நிலமிசைப் பரப்ப,\n\nவிளைந்த செழுங்குரல் அரிந்து, கால் குவித்துப்\n\nபடுபிணப் பல்போர்பு அழிய வாங்கி\nஎருதுகளி றாக, வாள்மடல் ஓச்சி\n\nஅதரி திரித்த ஆளுகு கடாவின்,\n\nஅகன்கண் தடாரி தெளிர்ப்ப ஒற்றி,\n\nவெந்திறல் வியன்களம் பொலிக! என்று ஏத்தி\n\nஇருப்புமுகம் செறித்த ஏந்து எழில் மருப்பின்\nவரைமருள் முகவைக்கு வந்தனென்; பெரும;\n\nவடிநவில் எகம் பாய்ந்தெனக், கிடந்த\n\nதொடியுடைத் தடக்கை ஓச்சி, வெருவார்\n\nஇனத்துஅடி விராய வரிக்குடர் அடைச்சி\n\nஅழுகுரற் பேய்மகள் அயரக், கழுகொடு\nசெஞ்செவி எருவை திரிதரும்;\n\nஅஞ்சுவரு கிடக்கைய களங்கிழ வோயே!",
    "meaning": "பனம்பழ நாரையும், பனங்குருத்துப் பிளவையும் உண்டு பசி ஆறாத என் சுற்றம் பசியார சமைத்த உணவைத் தந்தவன் நீ.\r\nவேர் காய்ந்து, அடிமரம் பட்டுப்போன உழிஞ்சில் (வாகை) மரத்தில் இருந்துகொண்டு குடிஞை என்னும் ஆந்தைக் பறவை துடிப்பறை போல முழங்கும். பருந்து தன் துணையை அழைத்துக் குரல் எழுப்பும். இத்தகைய வழியில் வந்துள்ளேன்.\r\nமூங்கில் காய்ந்துபோனதும், மரல் என்னும் கனல்நீர் தோன்றுவதுமான வறண்ட காலத்தில் வந்துள்ளேன்.\r\nபழுத்திருக்கும் மரத்தை நாடிச் செல்லும் பறவை போல வந்துள்ளேன்.\r\nஇங்கே உன் படைமழை பொழிந்து போர்மறவராகிய கனிகள் உதிர்ந்து குருதியில் அறுக்கப்பட்ட விளைகதிர்களாகக் குவிந்துகிடக்கின்றன. அவற்றை நீ போரடிக்கிறாய்."
  },
  {
    "story_id": 371,
    "story_category": "purananooru",
    "story_title": "371. பொருநனின் வறுமை!",
    "url": "https://www.tamilsurangam.in/literatures/ettuthogai/purananooru/purananooru_371.html",
    "information": "பாடியவர்: கல்லாடனார்.\n\nபாடப்பட்டோன்: பாண்டியன் தலையாலங்கானத்துச் செருவென்ற \n\nநெடுஞ்செழியன்.\n\nதிணை: வாகை. துறை: மறக்களவழி.",
    "poem": "போதவிழ் அலரி நாரின் தொடுத்துத்,\n\nதயங்கு இரும் பித்தை பொலியச் சூடிப்\n\nபறையொடு தகைத்த கலப்பையென், முரவுவாய்\n\nஆடுறு குழிசி பாடின்று தூக்கி,\n\nமன்ற வேம்பின் ஒண்பூ உரைப்பக்,\nகுறைசெயல் வேண்டா நசைஇய இருக்கையேன்,\n\nஅரிசி இன்மையின் ஆரிடை நீந்திக்,\n\nகூர்வாய் இருப்படை நீரின் மிளிர்ப்ப,\n\nவருகணை வாளி . . . . . அன்பின்று தலைஇ,\n\nஇரைமுரசு ஆர்க்கும் உரைசால் பாசறை,\nவில்லேர் உழவின் நின் நல்லிசை யுள்ளிக்,\n\nகுறைத்தலைப் படுபிணன் எதிரப், போர்பு அழித்து\n\nயானை எருத்தின் வாள்மட லோச்சி\n\nஅதரி திரித்த ஆள் உகு கடாவின்,\n\nமதியத் தன்ன என் விசியுறு தடாரி\nஅகன்கண் அதிர, ஆகுளி தொடாலின்,\n\nபணைமருள் நெடுந்தாள், பல்பிணர்த் தடக்கைப்,\n\nபுகர்முக முகவைக்கு வந்திசின் - பெரும!\n\nகளிற்றுக்கோட்ட டன்ன வாலெயிறு அழுத்தி,\n\nவிழுக்கொடு விரை இய வெள்நிணச் சுவையினள்,\nகுடர்த்தலை மாலை சூடி, உணத்தின\n\nஆனாப் பெருவளம் செய்தோன் வானத்து\n\nவயங்குபன் மீனினும் வாழியர், பல என,\n\nஉருகெழு பேய்மகள் அயரக்,\n\nகுருதித்துக ளாடிய களம்கிழ வோயே!",
    "meaning": "371\r\nஅவளுக்கு யானைத் தந்தம் போன்று பல். அதில் கறியையும், கொழுப்பையும் மென்று தின்றுகொண்டும், குருதியைப் பருகிக்கொண்டும், கழுத்தில் குடலை மாலையாக அணிந்துகொண்டும் வாழ்த்துகிறாள். ‘உண்ணவும், தின்னவும் பேரளவு உணவுவளம் தந்த பெருமான் வானத்தில் விளங்கும் மீன்களைக் காட்டிலும் பல நாள் வாழ்க’ என வாழ்த்துகிறாள்.\r\nஅந்தப் போர்களத்துக்கு வந்துள்ளேன்.\r\nபெருமானே!பல்பிணர்த் தடக்கைப் புகர்முகம்\r\nமதியம் போல் உருவம் கொண்டதும் கயிற்றால் விசித்துக் கட்டியதுமான என் தடாரிப் பறையின் முகக்கண் அதிரும்படி முழக்கிக்கொண்டு வந்துள்ளேன். ஆகுளிப் பறையையும் முழக்குகின்றேன். தென்னை [பணை] போன்ற காலும், அடுக்குப் பிணிப்புப் போன்ற கையும் கொண்ட யானையைப் பரிசாகப் பெறலாம் என்று வந்துள்ளேன்.\r\nஅகன்ற உலகத்தில் காப்பாற்றுபவரைக் காணமுடியாமல், பட்டினியோடு, மரத்தில் தலையை வைத்துத் தூங்கிவிட்டு, அங்குப் பூத்திருந்த மலர்களை அங்குக் கிடைத்த நாரில் தொடுத்துத் தலையில் சூடிக்கொண்டு வந்துள்ளேன். இதுவரையில் என் பறை, பையில் வைத்த யாழ், ஆங்காங்கே சமைத்துண்ணும் பானை ஆகியவை பயன்படுத்தப்படாமல் பெருமை இன்றிக் கிடக்கின்றன. அவற்றின்மீது ஊர்மன்றத்தில் பூத்திருக்கும் வேப்பம் பூக்கள் கொட்டிக்கிடக்கின்றன. என் குறையைத் தீர்ப்பார் இல்லை. அரிசி இல்லாததால் அதனைப் பெறலாம் என்னும் ஆசைப் பெருக்கோடு வந்துள்ளேன். நீண்ட வழியைக் கடந்து வந்துள்ளேன்.\r\nஇங்கே உன் கூர்மையான வாயை உடைய வாள் தண்ணீர் போலத் தகதகக்கிறது. வில் அம்புமழை பொழிகிறது. அன்புக்கு இடமின்றி முரசு முழங்குகிறது. இந்தப் பாசறையில் வில்லை ஏராகப் பூட்டி நீ உழவு செய்கிறாய். புகழை விளைவிக்க உழுகிறாய். தலை அறுந்த உடல்கள் மண்ணாகப் பெயர்ந்து புரள்கின்றன. யானை முதுகில் இருந்துகொண்டு வாள் வீசி வீரரை மிதிப்பதற்காக உதறுகிறாய். உன் யானையை நடத்தி மிதிக்கச் செய்கிறாய்.  \r\nஅந்த யானைகளைப் பரிசாக நல்கவேண்டும்"
  },
  {
    "story_id": 372,
    "story_category": "purananooru",
    "story_title": "372. ஆரம் முகக்குவம் எனவே!",
    "url": "https://www.tamilsurangam.in/literatures/ettuthogai/purananooru/purananooru_372.html",
    "information": "பாடியவர்: மாங்குடி கிழார்.\n\nபாடப்பட்டோன்: தலையாலங்கானத்துச் செருவென்ற பாண்டியன் \n\nநெடுஞ்செழியன்.\n\nதிணை: வாகை. துறை: மறக்கள வேள்வி.",
    "poem": "விசிபிணித் தடாரி விம்மென ஒற்றி,\n\nஏத்தி வந்த தெல்லாம் முழுத்த\n\nஇலங்குவாள் அவிரொளி வலம்பட மின்னிக்\n\nகணைத்துளி பொழிந்த கண்கூடு பாசறைப்,\n\nபொருந்தாத் தெவ்வர் அரிந்ததலை அடுப்பின்,\nகூவிள விறகின் ஆக்குவரி நுடங்கல்,\n\nஆனா மண்டை வன்னியந் துடுப்பின்,\n\nஈனா வேண்மாள் இடந்துழந்து அட்ட\n\nமாமறி பிண்டம் வாலுவன் ஏந்த,\n\nவதுவை விழவின் புதுவோர்க்கு எல்லாம்\nவெவ்வாய்ப் பெய்த பூதநீர் சால்க எனப்\n\nபுலவுக்களம் பொலிய வேட்டோய்! நின்\n\nநிலவுத்திகழ் ஆரம் முகக்குவம் எனவே.",
    "meaning": "நீ புலால் நாறும் களத்தில் வேள்வி செய்துகொண்டிருக்கிறாய்.\r\nவாள் மின்னுகிறது.\r\nஅம்பு மழை கூடாரமாக உள்ளது.\r\nபகைவர் தலைகளை வெட்டி கல்லெனக் கொண்டு அடுப்புக் கல்லாக ஆக்கிக்கொண்டுள்ளாய்.\r\nபிணத்தின் கைகால்களை எரியும் வில்வமர விறகாக ஏற்றியுள்ளாய்.\r\nஉடலில் வரிந்துகொண்டுள்ள கொழுப்பில் கஞ்சி காய்ச்சுகிறாய்.\r\nஈரம் புலராத மண்டை ஓடு உணவு சமைக்கும் பாண்டம்.\r\nகொதிநெருப்பில் இட்டுத் துளாவிப் பேய்மகள் சமைக்கிறாள்.\r\nவிலங்குக் கறிகளை மறித்துக் கூறுகூறாக்கி வழங்கும் சமையல்காரனாக நீ இருக்கிறாய்.\r\nபூதங்களுக்குச் செய்யும் திருமண விழாவுக்கு வந்தவர்களுக்கெல்லாம் இப்படிச் சமைத்த உணவை வழங்குகிறாய்."
  },
  {
    "story_id": 373,
    "story_category": "purananooru",
    "story_title": "373. நின்னோர் அன்னோர் இலரே!",
    "url": "https://www.tamilsurangam.in/literatures/ettuthogai/purananooru/purananooru_373.html",
    "information": "பாடியவர்: கோவூர்கிழார்.\n\nபாடப்பட்டோன்: சோழன் குராப்பள்ளித் துஞ்சிய கிள்ளி வளவன்.\n\nதிணை: வாகை. துறை: மறக்களவழி; ஏர்க்கள உருவகமும் ஆம்.,",
    "poem": "உருமிசை முழக்கென முரசும் இசைப்பச்,\n\nசெருநவில் வேழம் கொண்மூ ஆகத்,\n\nதேர்மா அழிதுளி தலைஇ , நாம் உறக்\n\nகணைக்காற் றொடுத்த கண்ணகன் பாசறை,\n\nஇழிதரு குருதியொடு ஏந்திய ஒள்வாள்\n\nபிழிவது போலப் பிட்டைஊறு உவப்ப,\n\nமைந்தர் ஆடிய மயங்குபெருந் தானைக்,\n\nகொங்கு புறம் பெற்ற கொற்ற வேந்தே!\n\n. . . . . . தண்ட மாப்பொறி\n\nமடக்கண் மயில் இயன் மறலி யாங்கு\n\nநெடுங்சுவர் நல்லில் புலம்பக் கடைகழிந்து,\n\nமென்தோள் மகளிர் மன்றம் பேணார்,\n\nபுண்ணுவ. . . . . . . . . . . . .\n\n. . . . .அணியப் புரவி வாழ்கெனச்,\n\nசொல்நிழல் இன்மையின் நன்னிழல் சேர,\nநுண்பூண் மார்பின் புன்றலைச் சிறாஅர்\n\nஅம்பழி பொழுதில் தமர்முகம் காணா,\n\n. . . . . . . . . ற்றொக்கான\n\nவேந்துபுறங் கொடுத்த வீய்ந்துகு பறந்தலை,\n\nமாட மயங்கெரி மண்டிக், கோடிறுபு,\nஉரும் எறி மலையின், இருநிலம் சேரச்,\n\nசென்றோன் மன்ற சொ . . . .\n\n. . . . . ண்ணநிகர் கண்டுகண் அலைப்ப,\n\nவஞ்சி முற்றம் வயக்கள னாக,\n\nஅஞ்சா மறவர் ஆட்போர்பு அழித்துக்\nகொண்டனை பெரும! குடபுலத்து அதரி;\n\nபொலிக அத்தை நின் பணைதனற . . . ளம்!\n\nவிளங்குதிணை, வேந்தர் களந்தொறுஞ் சென்ற,\n\nபுகர்முக முகவை பொலிக! என்றி ஏத்திக்,\n\nகொண்டனர் என்ப பெரியோர் : யானும்\nஅங்கண் மாக்கிணை அதிர ஒற்ற,\n\n. . . . . லெனாயினுங் காதலின் ஏத்தி\n\nநின்னோர் அன்னோர் பிறரிவண் இன்மையின்,\n\nமன்னெயில் முகவைக்கு வந்திசின், பெரும!\n\nபகைவர் புகழ்ந்த அண்மை, நகைவர்க்குத்\nதாவின்று உதவும் பண்பின், பேயொடு\n\nகணநரி திரிதரும் ஆங்கண், நிணன் அருந்து\n\nசெஞ்செவி எருவை குழீஇ,\n\nஅஞ்சுவரு கிடக்கைய களங்கிழ வோயே!",
    "meaning": "அரசன் பிட்டை கருவூரில் இருந்துகொண்டு கொங்கு நாட்டை ஆண்டுவந்தான். அவனைத் துன்புறச் செய்து ஓட்டிவிட்டுக் கிள்ளிவளவன் கொங்கு நாட்டைத் தனதாக்கிக்கொண்டான்.\r\nஇப்படி வெற்றி கண்ட வேந்தே!\r\nமுரசம் இடி போல முழங்கவும், யானைப்படை கருமேகம் போலச் செல்லவும், தேரும் குதிரையும் அம்புக் காற்றுடன் மழை பொழியவும், வாள் வீச்சில் குருதி ஒழுகவும் போரிட்டு வெற்றி கண்ட வேந்தே!\r\nபுள்ளிமயில் சொடுங்கிக்கொண்டு நடப்பது போல, கருவூர் மகளிர் பொதுமன்றத்தில் இருக்காமல் ‘உன் குதிரை வாழ்க’ வாழ்த்திக்கொண்டு உன் சொல் நிழலுக்கு வந்துவிட்டனர்.  \r\nகருவூர் வாழ் சிறுவர்கள் அம்பு அழிக்கும்போது தம் முகத்தைப் பொத்திக்கொண்டனர்.\r\nகுடபுலம் என்பது கொங்கு-மண்டலம். இதன் தலைநகர் வஞ்சிமுற்றம். இதன் வீரர்களை நெல்லடிக்கும் போர்க்களத்தில் நெல்லந்தாளை உதறுவது போல [அதரி] உதறினாய். மாடங்கள் எரியூட்டப்பட்டன. இடி தாக்கிய மலை போல அவை பிளந்தன. இப்படி வஞ்சிமுற்றம் (கருவூர்) ஊரைக் கைப்பற்றினாய் என்கின்றனர்.\r\nநீ வென்ற அந்த ஒவ்வொரு களத்துக்கும் சென்று, பெரியோர் ‘நீ பொலிவு பெறுக’ என்று வாழ்த்தி, நீ அளித்த பரிசில்களை வாரிச்சென்றனர் என்கின்றனர்.  \r\nஎனவே நானும் என் பெரிய கிணைப்பறையை முழக்கி இசைத்துக்கொண்டு கோட்டையில் கிட்டிய பொருள்களைப் பெறலாம் என்னும் காதலோடு வந்துள்ளேன்.\r\nஉன் ஆண்மைத் திறத்தைப் பகைவர்களும் புகழ்கின்றனர். நண்பர்கள் [நகைவர்] குறைபட்டுக்கொள்ளாமல் நீ உதவுகிறாய். நீயோ பேயும், நரியும், பருந்தும் கறி தின்னும் போர்க்களத்திலேயை கிடக்கிறாய்."
  },
  {
    "story_id": 374,
    "story_category": "purananooru",
    "story_title": "374. அண்டிரன் போல்வையோ ஞாயிறு?",
    "url": "https://www.tamilsurangam.in/literatures/ettuthogai/purananooru/purananooru_374.html",
    "information": "பாடியவர்: உறையூர் ஏணிச்சேர் \n\nமுடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண். துறை: பூவைநிலை.",
    "poem": "கானல் மேய்ந்து வியன்புலத் தல்கும்\n\nபுல்வாய் இரலை நெற்றி யன்ன,\n\nபொலம் இலங்கு சென்னிய பாறுமயிர் அவியத்\n\nதண்பனி உறைக்கும் புலரா ஞாங்கர்,\n\nமன்றப் பலவின் மால்வரைப் பொருந்தி, என்\nதெண்கண் மாக்கிணை தெளிர்ப்ப ஒற்றி,\n\nஇருங்கலை ஓர்ப்ப இசைஇக், காண்வரக்,\n\nகருங்கோற் குறிஞ்சி அடுக்கம் பாடப்,\n\nபுலிப்பற் றாலிப் புன்றலைச் சிறா அர்\n\nமான்கண் மகளிர், கான்தேர் அகன்று உவா\nசிலைப்பாற் பட்ட முளவுமான் கொழுங்குறை,\n\nவிடர்முகை அடுக்கத்துச் சினைமுதிர் சாந்தம்,\n\nபுகர்முக வேழத்து முருப்பொடு, மூன்றும்,\n\nஇருங்கேழ் வயப்புலி வரி அதள் குவைஇ,\n\nவிரிந்து இறை நல்கும் நாடன், எங்கோன்,\nகழல்தொடி ஆஅய் அண்டிரன் போல,\n\nவண்மையும் உடையையோ? ஞாயிறு!\n\nகொன்விளங் குதியால் விசும்பி னானே!",
    "meaning": "ஞாயிறே! எம் அரசன் ஆய் அண்டிரன் போல உன்னால் கொடை வழங்க முடியுமா? வீணாகப் பகட்டிக்கொண்டு உலவுகிறாயே – இப்படிப் புலவர் புகழ்கிறார்.\r\nபுலவர் குறிஞ்சி பூத்திருக்கும் ஆய் அரசனின் மலையைப் பாடினாராம். கிணைப்பறையைத் தட்டிக்கொண்டு பாடினாராம். அவன் ஊர் மன்றத்துப் பலாமர நிழலில் இருந்துகொண்டு பாடினாராம். பனிமூட்டம் நீங்காத காலை வேளையில் பாடினாராம். அந்த இசையை அங்கிருந்த கலைமான்கள் எல்லாம் உன்னிப்பாகக் கேட்டனவாம். அப்போது அவரது தலையானது காட்டிலே மேய்ந்துவிட்டு வெட்டவெளியில் படுத்துறங்கும் இரலைமான் நெற்றி போலப் பொன்-தாமரை அணியுடன் திகழ்ந்ததாம். (ஆய் வள்ளல் வழங்கிய பொன்னணி).  \r\nஇப்படிப்பட்ட\r\nபுலிப்பல் தாலியைச்சங்ககாலச் சிறுவர்கள்தம் கழுத்தில் அணிந்திருந்தனர் \r\nபுலவரோடு வந்த சிறுவர்கள் புலிப்பல்லைப் கோத்துக் கட்டிய தாலியை (தொங்கும் ஆரம்)க் கழுத்தில் அணிந்திருந்தனராம். மகளிர் மான் போல மருண்டு பார்க்கும் கண்ணோட்டம் கொண்டவர்களாம். புலவர், சிறுவர், மகளிர் மூவர்க்கும் ஆய் மூன்று வகையான பரிசில்களை வழங்கினானாம்.  \r\nமுள்ளம்பன்றிக் கறி, சந்தனக்கட்டை, யானைத்தந்தம் ஆகிய மூன்று வகைப் பரிசுப் பொருள்கள். இவற்றைப் புலித்தோலில் குவித்துத் தந்தானாம். இறை (திறை) என்று சொல்லிக் கொடுத்தானாம். (சிற்றரரசர் பேரரசர்க்குத் தருவது இறை. இங்கே அரசன் புவர்க்கு இறை தருகிறான்).\r\nதேர் அகன்று உவா சிலைப்பாற் பட்ட முளவுமான் கொழுங் குறை – உணவு தேர்கையில் அகன்று உலவிச் சுழல்கையில் வில்லம்பில் பட்ட முள்ளம்பன்றி இறைச்சி.  \r\nவிடர் முகை அடுக்கத்துச் சினை முதிர் சாந்தம் – மலையின் வெடிப்புக் குகையில் முதிர்ந்து வைரம் பாய்ந்த சந்தனம்.\r\nஇருங் கேழ் வயப் புலி வரி அதள் – பெரிய செந்நிற வலிமை மிக்க வரிப்புலியின் தோல்."
  },
  {
    "story_id": 375,
    "story_category": "purananooru",
    "story_title": "375. பாடன்மார் எமரே!",
    "url": "https://www.tamilsurangam.in/literatures/ettuthogai/purananooru/purananooru_375.html",
    "information": "பாடியவர்: உறையூர் ஏணிச்சேரி \n\nமுடமோசியார்.\n\nபாடப்பட்டோன்: ஆய் அண்டிரன்.\n\nதிணை: பாடாண் . துறை: வாழ்த்தியல்.",
    "poem": "அலங்குகதிர் சுமத்த கலங்கற் சூழி\n\nநிலைதளர்வு தொலைந்த ஒல்குநிலைப் பல்காற்\n\nபொதியில் ஒருசிறை பள்ளி யாக\n\nமுழாவரைப் போந்தை அரவாய் மாமடல்\n\nநாரும் போழும் கிணையோடு சுருக்கி,\nஏரின் வாழ்நர் குடிமுறை புகாஅ,\n\nஊழ் இரந்து உண்ணும் உயவல் வாழ்வைப்\n\nபுரவுஎதிர்ந்து கொள்ளும் சான்றோர் யார்? எனப்\n\nபுரசம் தூங்கும் அறாஅ யாணர்,\n\nவரையணி படப்பை, நன்னாட்டுப் பொருந!\nபொய்யா ஈகைக் கழல்தொடி ஆஅய்!\n\nயாவரும் இன்மையின் கிணைப்பத், தாவது,\n\nபெருமழை கடல்பரந் தாஅங்கு, யானும்\n\nஒருநின் உள்ளி வந்தனென்; அதனால்\n\nபுலவர் புக்கில் ஆகி, நிலவரை\nநிலீ இயர் அத்தை, நீயே! ஒன்றே\n\nநின்னின்று வறுவிது ஆகிய உலகத்து,\n\nநிலவன் மாரோ, புரவலர்! துன்னிப்,\n\nபெரிய ஓதினும் சிறிய உணராப்\n\nபீடின்று பெருகிய திருவின்,\nபாடில், மன்னரைப் பாடன்மார் எமரே!",
    "meaning": "புலவர்களுக்குப் புகலிடமாக விளங்குபவனே! ஆஅய் (ஆய்) வள்ளலே! சொன்னாலும் புரிந்துகொள்ளாத மன்னரை எம்மைப் போன்றோர் பாடமாட்டார்கள்.\r\nநெல்லங்கதிர் சூழ்ந்திருக்கும் வயலுக்கு இடையே, நிலையில் தளராமல் நிமிர்ந்து நிற்கும் பந்தல்-கால் மன்றத்தின் ஒரத்தில் தூங்கிக் கிடந்தேன். எழுந்ததும் அரம் போன்று அறுக்கும் வாயை உடைய பனையின் பழத்து நாரையும், பனங்குருத்தையும் பசிக்கு உண்பதற்காக என் இசைக்கருவி கிணையோடு சேர்த்துக் கட்டிக்கொண்டேன். அங்கு வாழ்ந்த உழவர் குடிதோறும் சென்று கேட்டுப் பெற்று அணவு உண்டு வாழும் வாழ்க்கையை மேற்கொண்டிருந்தேன். இப்படி இரந்து உண்ணும் வாழ்க்கையை மாற்றிப் பாதுகாப்பவர் யார் என வினவி அறிந்தேன்.  \r\nஆய் நாட்டுப் பொதியமலையில்\r\nதேன் அதிகம்\r\nதேன்கூடு தொங்கும் வளம் குன்றாத மலையும் தோட்டமும் கொண்ட நாட்டை ஆள்வன் நீ எனவும், பொய்யாமல் கொடுக்கும் ஈகைத்திறத்தைக் காலில் கழலாகக் கட்டிக்கொண்டு திரிபவன் எனவும் அறிந்துகொண்டேன்.\r\nஎன்னைப் பாதுகாப்பவர் வேறு யாரும் இல்லாததால், மழைமேகம் கடலுக்குச் சென்று நீரை மொண்டுகொள்வது போல உன்னிடம் வந்துள்ளேன்.\r\nஅதனால், நீ புலவர்களுக்குப் புகலிடமாக விளங்கி, இந்த நிலவுலகில் நிலைபெற்று வாழவேண்டும். உன்னையன்றிப் புரவலர் இந்த உலகில் இல்லையே! தெளிவாகப் பெருமளவு எடுத்துரைத்தாலும், சிறிதுகூட உணர்ந்துகொள்ளாதவர்களாக மற்றவர்கள் இருக்கிறார்களே! அதனால் எம்மைப் போன்றோர் அவர்களைப் பாடமாட்டார்கள். நான் உன்னைப் பாடுகிறேன்."
  },
  {
    "story_id": 376,
    "story_category": "purananooru",
    "story_title": "376. கிணைக்குரல் செல்லாது!",
    "url": "https://www.tamilsurangam.in/literatures/ettuthogai/purananooru/purananooru_376.html",
    "information": "பாடியவர்: புறத்திணை நன்னாகனார்.\n\nபாடப்பட்டோன்: ஓய்மான் நல்லியாதன்.\n\nதிணை:பாடாண். துறை: இயன்மொழி.",
    "poem": "விசும்பு நீத்தம் இறந்த ஞாயிற்றுப்\n\nபசுங்கதிர் மழுகிய சிவந்துவாங்கு அந்தி\n\nசிறுநனி பிறந்த பின்றைச், செறிபிணிச்\n\nசிதாஅர் வள்பின்என் தடாரி தழீஇப்,\n\nபாணர் ஆரும் அளவை, யான்தன்\nயாணர் நல்மனைக் கூட்டு முதல் நின்றனென்!\n\nஇமைத்தோர் விழித்த மாத்திரை, ஞெரேரெனக்,\n\nகுணக்கு எழு திங்கள் கனைஇருள் அகற்றப்,\n\nபண்டுஅறி வாரா உருவோடு, என் அரைத்\n\nதொன்றுபடு துளையொடு பருஇழை போகி,\nநைந்துகரை பறைந்தஎன் உடையும் நோக்கி,\n\nவிருந்தினன் அளியன், இவன் எனப், பெருந்தகை\n\nநின்ற முரற்கை நீக்கி, நன்றும்\n\nஅரவுவெகுண் டன்ன தேறலொடு. சூடுதருபு,\n\nநிரயத் தன்னஎன் வறன்களைந் தன்றே,\nஇரவி னானே, ஈத்தோன் எந்தை;\n\nஅற்றை ஞான்றினோடு இன்றின் ஊங்கும்,\n\nஇரப்பச் சிந்தியேன், நிரப்படு புணையின்;\n\nஉளத்தின் அளக்கும் மிளிர்ந்த தகையேன்;\n\nநிறைக்குளப் புதவின் மகிழ்ந்தனெ னாகி,\nஒருநாள், இரவலர் வரையா வள்ளியோர் கடைத்தலை,\n\nஞாங்கர் நெடுமொழி பயிற்றித்,\n\nதோன்றல் செல்லாது, என் சிறுகிணைக் குரலே.",
    "meaning": "அரசன் நல்லியக்கோடன் புலவரின் கிழிந்த உடையை தன் கையால் தொட்டுக் களைந்துவிட்டுப் புத்தாடை உடுத்திவிட்டு, விருந்தளித்து, ஒரே இரவில் அவரது வறுமை அனைத்தையும் போக்கினான்.\r\nவான வெள்ளத்தில் நீந்தி ஞாயிறு கடந்துவிட்டது. அதன் தெளிவான [பசுமை] கதிர் மங்கி அந்தி வேளை வந்துவிட்டது. ஒளி மங்கிவிட்டது [சிறுநனி = துன்பம், பிறந்துவிட்டது].   \r\nபுலவர் கிழிந்த தோல் போர்த்திய தன் தெடாரிப் பறையைத் தழுவிச் சரிசெய்துகொண்டு முழக்குவதற்காக நின்றுகொண்டிருந்தார். அது அரசனின் வளம் மிக்க நன்மனை வாயில் [கூட்டுமுதல்].  \r\nபுலவர் சொல்கிறார்.\r\nகண்ணிமைக்கும் நேரம். கிழக்குத் திசையில் முழுநிலா முளைப்பது போல, முன்பின் தெரியாத ஓர் உருவம் வந்தது. என் இடுப்பைப் தொட்டது. (கிச்சுக்கிச்சுச் செய்வது போல). மிகப் பழமையானதும், தொளைபட்டுக் கிழிந்துபோன பறைந்த நூலாடையில் தைத்திருந்த பருத்த நூலைப் பார்த்துவிட்டு ‘இவன் விருந்தினன், வருந்தும் நிலையில் உள்ளவன்’ என்று சொல்லிவிட்டு விருந்தூட்டினான். ‘முரமுர’வென்று இருந்த நுரையை நீக்கிவிட்டுத் தேறலை, பாம்பு வெகுண்டது போன்ற கடுகடுப்பான தேறலைப் பருகத் தந்தான். பின் சுட்ட கறியைத் தந்தான். நரகம் போன்ற என் வறுமையைப் போக்கினான். ஒரே இரவில் போக்கினான்.   \r\nஇது அணை மதகுஏரி மதகு இது போன்றதுஒற்றைக் கண்மாய் கொண்டதுஇதில் தண்ணீர் பாய்வது போலபுலவரின் உள்ளன்பு அரசன்பால் பாய்ந்ததாம்அரசனின் உள்ளன்பும் புலவர்பால் பாய்ந்ததாம்\r\nஅன்றிலிருந்து இன்று வரை பிறரிடம் இரந்து உண்ண நினைக்கவே இல்லை. என் வறுமையைச் சுட்டெரித்த வள்ளல்-தெப்பம் அவன். பிறர் உள்ளத்தை அளக்கும் தகைமை எனக்கு உண்டு. குளத்தில் நிறைந்திருக்கும் நீர் மதகில் விரைந்து பாய்வது போல அவன்பால் உள்ளம் பாய மகிழ்வுற்றேன்.\r\nஎந்த ஒரு நாளிலும், இரவலர் நுழையத் தடை செய்யாத வள்ளல்களின் வாயில்களிலும் தோன்றி எதையும் வேண்டி என் கிணையை முழக்குவதை விட்டுவிட்டேன்."
  },
  {
    "story_id": 377,
    "story_category": "purananooru",
    "story_title": "377. நாடு அவன் நாடே!",
    "url": "https://www.tamilsurangam.in/literatures/ettuthogai/purananooru/purananooru_377.html",
    "information": "பாடியவர்: உலோச்சனார்.\n\nபாடப்பட்டோன்: சோழன் இராசசூயம் வேட்ட பெருநற் கிள்ளி.\n\nதிணை: பாடாண். துறை: வாழ்த்தியல்.",
    "poem": "பனி பழுநிய பல் யாமத்துப்\n\nபாறு தலை மயிர் நனைய,\n\nஇனிது துஞ்சும் திருநகர் வரைப்பின்,\n\nஇனையல் அகற்ற என் கிணைதொடாக் குறுகி,\n\nஅவி உணவினோர் புறங் காப்ப,\nஅற, நெஞ்சத்தோன் வாழ, நாள் என்று,\n\nஅதற் கொண்டு வரல் ஏத்திக்\n\nகரவு இல்லாக் கவிவண் கையான்,\n\nவாழ்க! எனப் பெயர் பெற்றோர்\n\nபிறர்க்கு உவமம் பிறர் இல், என\nஅது நினைத்து, மதி மழுகி,\n\nஅங்கு நின்ற எற் காணூஉச்\n\nசேய் நாட்டுச் செல் கிணைஞனை!\n\nநீபுரவலை எமக்கு என்ன,\n\nமலைபயந்த மணியும், கடறுபயந்த பொன்னும்,\nகடல் பயந்த கதிர் முத்தமும்,\n\nவேறுபட்ட உடையும், சேறுபட்ட தசும்பும்,\n\nகனவிற் கண்டாங்கு, வருந்தாது நிற்ப,\n\nநனவின் நல்கியோன், நகைசால் தோன்றல்;\n\nநாடுஎன மொழிவோர் அவன் நாடென மொழிவோர்\nவேந்தென மொழிவோர், அவன் வேந்தென மொழிவோர்\n\n. . . . . பொற்கோட்டு யானையர்\n\nகவர் பரிக் கச்சை நன்மான்\n\nவடி மணி வாங்கு உருள\n\n. . . . நல்தேர்க் குழுவினர்,\nகத ழிசை வன்க ணினர்,\n\nவாளின் வாழ்நர், ஆர்வமொடு ஈண்டிக்,\n\nகடல் ஒலி கொண்ட தானை\n\nஅடல்வெங் குருசில்! மன்னிய நெடிதே!",
    "meaning": "பனி கொட்டிக்கொண்டிருக்கும் நள்ளிரவு. என் பறட்டைத்தலை நனைந்துகொண்டிருந்தது. ஊரே உறங்கிக்கொண்டிருந்தது. என் துன்பத்தை நான்தானே போக்கிக்கொள்ள வேண்டும். என் கிணையை முழக்கிக்கொண்டு சென்றேன். (குடுகுடுப்பைக்காரன் போல).\r\nநான் பெருநற்கிள்ளியை வாழ்த்திக்கொண்டு சென்றேன். அவன் வேள்வி செய்து அவிப்பலி (நெய்-உணவோடு கூடிய பலி | பலி = உணவு) கொடுத்தானே அந்தத் தெய்வங்கள் அவனுக்குப் பாதுகாப்பாக இருந்து அவனைக் காப்பாற்ற வேண்டும். அற நெஞ்சத்தோன் வாழ்நாள் பெருகி வாழவேண்டும். – என்று வாழ்த்தினேன். இப்படி வாழ்த்திக்கொண்டு வருவதை அவன் பார்த்துவிட்டான்.\r\nஅவன் வளைந்த கையால் வளம் தருபவன். எதையும் மறைக்காமல் தருபவன். அவனை வாழ்க என்று வாழ்த்தினேன். அவன் அந்த வாழ்த்துக்குத் தகுதி உடையவன். அவனுக்கு உவமை கூறப் பிறர் யாருமே இல்லை. வேண்டுமானால் அவனுக்கு அவனைத்தான் உவமை கூறவேண்டும். – இப்படி நான் அவனை வாழ்த்தினேன். அதனைக் கேட்ட அவன் அந்தச் சொற்களை எண்ணிப் பார்த்தான். உள்ளம் தடுமாறினான். அங்கு நின்றுகொண்டிருந்த என்னைப் பார்த்தான்.\r\nகிணைக் கலைஞனே, தொலைதூரம் செல்கிறாய் போலும். செல்ல வேண்டாம். நீ எம்மால் பாதுகாக்கப்படுவாய். – என்று கூறினான்.மலையில் பிறந்த மணி\r\nகாட்டில் பிறந்த பொன்வளம்கடலில் பிறந்த முத்துவெவ்வேறு வகையான உடைகள்ஊறிக் கிடக்கும் கெட்டியான கள்\r\nஆகியவற்றையெல்லாம் நல்கினான். கனவு காண்பது போல நனவில் நல்கினான். நான் வருந்தாமல் இருக்கும்படி வழங்கினான். நான் விரும்பியவற்றையெல்லாம் [நசை] வழங்கினான். மிகுதியாக [சால்] வழங்கினான்."
  },
  {
    "story_id": 378,
    "story_category": "purananooru",
    "story_title": "378. எஞ்சா மரபின் வஞ்சி!",
    "url": "https://www.tamilsurangam.in/literatures/ettuthogai/purananooru/purananooru_378.html",
    "information": "பாடியவர்: ஊன்பொதி பசுங்குடையார்.\n\nபாடப்பட்டோன்: சோழன் செரப்பாழி எறிந்த இளஞ்சேட் சென்னி.\n\nதிணை: பாடாண் . துறை: இயன்மொழி.",
    "poem": "தென் பரதவர் மிடல் சாய,\n\nவட வடுகர் வாள் ஓட்டிய\n\nதொடையமை கண்ணித் திருந்துவேல் தடக்கைக்,\n\nகடுமா கடை இய விடுபரி வடிம்பின்,\n\nநற்றார்க் கள்ளின், சோழன் கோயில்,\nபுதுப்பிறை யன்ன சுதைசெய் மாடத்துப்,\n\nபனிக்கயத் தன்ன நீள்நகர் நின்று, என்\n\nஅரிக்கூடு மாக்கிணை இரிய ஒற்றி,\n\nஎஞ்சா மரபின் வஞ்சி பாட,\n\nஎமக்கென வகுத்த அல்ல, மிகப்பல,\nமேம்படு சிறப்பின் அருங்கல வெறுக்கை\n\nதாங்காது பொழிதந் தோனே; அது கண்டு,\n\nஇலம்பாடு உழந்தஎன் இரும்பேர் ஒக்கல்,\n\nவிரல்செறி மரபின செவித்தொடக் குநரும்,\n\nசெவித்தொடர் மரபின விரற்செறிக் குநரும்,\nஅரைக்கமை மரபின மிடற்றியாக் குநரும்,\n\nகடுந்தெறல் இராமன் உடன்புணர் சீதையை\n\nவலித்தகை அரக்கன் வெளவிய ஞான்றை,\n\nநிலஞ்சேர் மதர் அணி கண்ட குரங்கின்\n\nசெம்முகப் பெருங்கிளை இழைப்பொலிந் தா அங்கு,\nஅறாஅ அருநகை இனிதுபெற் றிகுமே,\n\nஇருங்குளைத் தலைமை எய்தி,\n\nஅரும்படர் எவ்வம் உழந்ததன் தலையே.",
    "meaning": "சோழ வேந்தன் நாட்டை விரிவாக்கும் நோக்கத்தில் வஞ்சிப் பூச் சூடி, செருப்பாழி என்னும் கோட்டையை அழித்துத் தனதாக்கிக்கொண்டான். அந்த வஞ்சிப் போரைப் புலவர் பாடினார். அது கேட்ட வேந்தன் புலவர்க்கு அவர் அறிந்திராத அரிய அணிகலன்களை வழங்கிச் சிறப்பித்தான்.\r\nதென்னாட்டுப் பரதவரின் கொட்டத்தை அடக்கி அவர்களை வேரோடு சாய்த்தான்.வடநாட்டு வடுகரை வாட்போரில் வென்றான்.அவன் தலையில் தொடுத்த கண்ணி.\r\nகையில் வேல்.அவன் குதிரையின் குளம்பு [வடிம்பு] எங்கும் பாவின.அவன் அரண்மனை [கோயில்] தோரண மாலை, கள் ஆகியவற்றின் இருப்பிடம்.\r\nமேற்குத் திசையில் தோன்றும் பிறை வடிவில் வெண்ணிறத்தில் அமந்திருந்தது.குளிரந்த நீர் கொண்ட குளம் போன்ற அகழியுடன் திகழ்ந்தது.\r\nஅந்தக் கோட்டை வாயிலில் நின்றுகொண்டு, தன் பெரிய கிணைப் பறையை முழக்கிக்கொண்டு, வேந்தனின் வஞ்சிப்போர் வெற்றியைப் பாடினார்.\r\nஅதனைக் கேட்ட வேந்தன் அரிய அணிகலச் செல்வத்தைப் பரிசாக வழங்கினான். அவை புலவருக்காகச் செய்யப்பட்டவை அல்ல. மேம்பட்ட சிறப்புடையவை. புலவர் தாங்கமுடியாத அளவு மிகுதியாக வழங்கினான்.\r\nஅதனைப் பார்த்த புலவரின் பெருஞ் சுற்றத்தார் விரலில் அணியவேண்டிய அணிகலனைக் காதில் மாட்டிக்கொண்டனர். காதில் அணியவேண்டியவற்றை விரலில் மாட்டிக்கொண்டனர். இடுப்பில் அணியவேண்டியவற்றைக் கழுத்தில் மாட்டிக்கொண்டனர். கழுத்தில் போட்டுக்கொள்ள வேண்டியனவற்றை இடுப்பில் கட்டிக்கொண்டனர்."
  },
  {
    "story_id": 379,
    "story_category": "purananooru",
    "story_title": "379. இலங்கை கிழவோன்!",
    "url": "https://www.tamilsurangam.in/literatures/ettuthogai/purananooru/purananooru_379.html",
    "information": "பாடியவர்: புறத்திணை நன்னாகனார்\n\nபாடப்பட்டோன்: ஓய்மான்வில்லியாதன்\n\nதிணை:பாடாண் துறை: பரிசில்",
    "poem": "யானே பெறுக, அவன் தாள்நிழல் வாழ்க்கை;\n\nஅவனே பெறுக, என் நாஇசை நுவறல்;\n\nநெல்லரி தொழுவர் கூர்வாள் மழுங்கின்,\n\nபின்னை மறத்தோடு அரியக், கல்செத்து,\n\nஅள்ளல் யாமைக் கூன்புறத்து உரிஞ்சும்\nநெல்லமல் புரவின் இலங்கை கிழவோன்\n\nவில்லி யாதன் கிணையேம்; பெரும!\n\nகுறுந்தாள் ஏற்றைக் கொளுங்கண் அவ்விளர்!\n\nநறுநெய் உருக்கி, நாட்சோறு ஈயா,\n\nவல்லன், எந்தை, பசிதீர்த்தல் எனக்,\nகொன்வரல் வாழ்க்கைநின் கிணைவன் கூறக்,\n\nகேட்டதற் கொண்டும் வேட்கை தண்டாது.\n\nவிண்தோய் தலைய குன்றம் பிற்பட,\n\n . . . . ரவந்தனென், யானே-\n\nதாயில் தூவாக் குழவிபோல, ஆங்கு அத்\nதிருவுடைத் திருமனை, ஐதுதோன்று கமழ்புகை\n\nவருமழை மங்குலின் மறுகுடன் மறைக்கும்\n\nகுறும்படு குண்டகழ் நீள்மதில் ஊரே.",
    "meaning": "ஓய்மான் வில்லியாதன் பரிசில் வழங்கவேண்டும் என்று புலவர் வேண்டிய பாங்கு இதில் கூறப்பட்டுள்ளது.\r\nஅவன் காலடியில் வாழும் வாழ்க்கைப் பேற்றினை நான் மட்டுமே பெறவேண்டும். அதனால் நான் பாடும் புகழையெல்லாம் அவன் கேட்டு மகிழவேண்டும். – இது புலவர் விருப்பம்.\r\nவில்லியாதன் தமிழகத்தில் இருந்த அக்கால இலங்கை நாட்டின் அரசன். கிணை முழக்கத்துடன் அவனைப் பாடுபவன் நான். அவன் நாடு நெல்வளம் மிக்க நாடு. அங்கு நெல் அறுப்பவர்கள் அறுவாள் மழுங்கிப்போனால் கூர்மை பெற்று அது நன்கு அறுப்பதற்காக அந்த வயலில் மேயும் ஆமை ஓட்டு முதுகில் தீட்டிக்கொள்வர். (நெல்லும் ஆமையும் உணவு).\r\nபெருமானே! நான் வில்லியாதனின் கிணையிசைக் கலைஞன்.\r\nஅவன் ஆண்முயல் கறியை நெய்யில் பொறித்து நாள்தோறும் சோறு போட்டுப் பசியாற்ற வல்லவன். அதனால் நாங்கள் சும்மா இருந்துகொண்டு [கொன்வரல் வாழ்க்கை] வாழ்க்கை நடத்துகிறோம். – இப்படிக் கிணைக்கலைஞன் ஒருவன் தன்னைப் பற்றிப் புலவருக்கு எடுத்துரைத்தான்.\r\nஅதனைக் கேட்டது முதல் புலவருக்கு ஆசை தணியவில்லை. தானும் கிணைக்கலைஞன் போல வாழ விரும்பினார். வானளாவிய குன்றங்களைக் கடந்து சென்றார். கமழும் சமையல் புகை மேகம் போலத் தோன்றும் அவன் அரண்மனைக்குச் சென்றார். அகழி, மதில், இவற்றை அடுத்துச் சிற்றூர் - என்று அமைந்திருக்கும் மனைக்குச் சென்றார். தாய்ப்பால் இல்லாமல் ஏங்கும் குழந்தை போலச் சென்றார். அரசனும் புலவரைத் தாயைப் போலப் பேணினான்."
  },
  {
    "story_id": 380,
    "story_category": "purananooru",
    "story_title": "380. சேய்மையும் அணிமையும்!",
    "url": "https://www.tamilsurangam.in/literatures/ettuthogai/purananooru/purananooru_380.html",
    "poem": "தென் பவ்வத்து முத்துப் பூண்டு\n\nவட குன்றத்துச் சாந்தம் உரீ இ.\n\n. . . . . . . ங்கடல் தானை,\n\nஇன்னிசைய விறல் வென்றித்,\n\nதென் னவர் வய மறவன்,\nமிசைப் பெய்தநீர் கடல்பரந்து முத்தாகுந்து,\n\nநாறிதழ்க் குளவியொடு கூதளம் குழைய,\n\nதேறுபெ. . . . . . . . த்துந்து,\n\nதீஞ்சுளைப் பலவின் நாஞ்சிற் பொருநன்;\n\nதுப்புஎதிர்ந் தோர்க்கே உள்ளாச் சேய்மையன்;\nநட்புஎதிர்ந் தோர்க்கே அங்கை நண்மையன்;\n\nவல்வேல் கந்தன் நல்லிசை யல்ல,\n\n. . . த்தார்ப் பிள்ளையஞ் சிறாஅர்;\n\nஅன்னன் ஆகன் மாறே, இந்நிலம்\n\nஇலம்படு காலை ஆயினும்,\nபுலம்பல்போ யின்று, பூத்தஎன் கடும்பே.",
    "meaning": "நாஞ்சில் நாட்டில் இருந்துகொண்டு நாடாண்ட கந்தன் என்பவன் தென்னவனாகிய பாண்டியனின் படைத்தலைவன். அவனது படையினர் தென்கடலில் பிறந்த முத்தாரம் அணிந்திருப்பர். வடமலையில் பிறந்த சந்தனத்தை அரைத்துப் பூசிக்கொண்டிருப்பர்.\r\nஇந்தக் கந்தன்மீது பெய்து ஓடிய நீர்தான் கடலில் பாய்ந்து முத்தாக மாறும். (புலவர் புகழாரம்) இவன் குளவி, கூதளம் ஆகிய பூக்களால் கட்டப்பட்ட மாலையை அணிந்திருப்பான். வேலேந்திப் போரிடுவான். இவனது நாஞ்சில்நாடு பலாமரங்களை மிகுதியாக உடையது. வலிமையுடன் எதிர்ப்பவர்களும் இவன் பகைமையை நினைத்துக்கூடப் பார்க்கமாட்டார்கள். இவன் நட்பினை எதிர்கொண்டோர் உள்ளங்கையில் நட்பின் அடையாளமாக இவன் தந்த பொருள்கள் இருக்கும். இவன் பிள்ளை உள்ளம் கொண்டவன். நிலத்துக்கே வறுமை வந்துவிட்டாலும் இவனோடு சேர்ந்து பூத்துக்கிடக்கும் என் (புலவரின்) சுற்றத்தார் புலம்பல் ("
  },
  {
    "story_id": 381,
    "story_category": "purananooru",
    "story_title": "381. கரும்பனூரன் காதல் மகன்!",
    "url": "https://www.tamilsurangam.in/literatures/ettuthogai/purananooru/purananooru_381.html",
    "information": "பாடியவர்: புறத்திணை நன்னகனார்.\n\nபாடப்பட்டோன்: கரும்பனூர் கிழான்.\n\nதிணை: பாடாண். துறை: இயன் மொழி.",
    "poem": "ஊனும் ஊணும் முனையின், இனிதெனப்,\n\nபாலிற் பெய்தவும், பாகிற் கொண்டவும்\n\nஅளவுபு கலந்து, மெல்லிது பருகி,\n\nவிருந்து உறுத்து, ஆற்ற இருந்தென மாகச்,\n\nசென்மோ, பெரும! எம் விழவுடை நாட்டு? என,\nயாம்தன் அறியுநமாகத் தான் பெரிது\n\nஅன்புடை மையின், எம்பிரிவு அஞ்சித்\n\nதுணரியது கொளாஅ வாகிப், பழம்ஊழ்த்துப்,\n\nபயம்பகர் வறியா மயங்கரில் முதுபாழ்ப்\n\nபெயல்பெய் தன்ன, செல்வத்து ஆங்கண்\nஈயா மன்னர் புறங்கடைத் தோன்றிச்,\n\nசிதாஅர் வள்பின் சிதர்ப்புறத் தடாரி\n\nஊன்சுகிர் வலந்த தெண்கண் ஒற்றி,\n\nவிரல்விசை தவிர்க்கும் அரலையில் பாணியின்,\n\nஇலம்பாடு அகற்றல் யாவது? புலம்பொடு\nதெருமரல் உயக்கமும் தீர்க்குவெம்; அதனால்,\n\nஇருநிலம் கூலம் பாறக், கோடை\n\nவருமழை முழக்கு இசைக்கு ஓடிய பின்றைச்,\n\nசேயை யாயினும், இவணை யாயினும்\n\nஇதற்கொண்டு அறிநை; வாழியோ, கிணைவ!\nசிறுநனி, ஒருவழிப் படர்க என் றோனே - எந்தை,\n\nஒலிவெள் அருவி வேங்கட நாடன்;\n\nஉறுவரும் சிறுவரும் ஊழ்மாறு உய்க்கும்\n\nஅறத்துறை அம்பியின் மான, மறப்பின்று,\n\nஇருங்கோள் ஈராப் பூட்கைக்\nகரும்பன் ஊரன் காதல் மகனே!",
    "meaning": "இந்த வள்ளல் வேங்கட நாட்டுக் கரும்பனூரில் வாழந்துவந்தான்.\r\nஅம்பி என்பது ஆற்றில் செலுத்தும் ஓடம். பெரியவர்களையும் சிறுவர்களையும் ஏற்றிச் சென்று மறுகரை சேர்க்கும். இது ஆற்றுத்துறை அம்பி. கரும்பனூரனோ அறத்துறை அம்பி. கொடை நல்கும் அறச்செயலால் பெரியவர்களையும் சிறியவர்களையும் கரையேற்றுபவன். \r\nதன்னிடமிருந்து புலவர் பிரிந்து செல்வதைத் தடுக்கமுடியாமல் புலவர் பிறரிடம் செல்லமுடியாமல் பெருஞ்செல்வம் வழங்கி வழியனுப்புகிறான்.\r\nகறியும் சோறும் தின்று சலித்துவிட்டால் பாலும் பாகும் (பாயசம்) அளவோடு கலந்து மென்மையாகப் பருகத் தந்து எங்களைப் பேணிவந்தான்.\r\nநாங்கள் ஊர் திரும்ப எண்ணினோம்.\r\nபெருமானே! நீங்கள் விரும்பிய நாட்டுக்குச் செல்கிறீர்களோ – என்று வினவினான்.\r\nநான் அவனை அறிவேன். என்னைக் காட்டிலும் அவன் என்மேல் அன்பு கொண்டவன். அதனால் என் பிரிவைக் கண்டு அவன் அஞ்சினான்.\r\nதொரட்டை மாட்டி உலுக்கினால் பழம் கொட்டுவது போலவும், பயன் தராத பாலைநிலத்தில் மழை கொட்டுவது போலவும் பரிசில்களை எங்களுக்குக் கொட்டினான். \r\nஈயாத மன்னர் வாயிலில் நின்றுகொண்டு தோல் கிழிசலைத் தைத்த தடாரிப் பறையை விரல் வலிக்கத் தட்டவேண்டாம். இதனைக் கொண்டு வறுமையைப் போக்கிக்கொள்ளுங்கள். தடுமாறித் தயங்க வேண்டாம். தொலைவில் இருந்தாலும், இங்கேயே இருந்தாலும் என்னை அணுகலாம் என்பதை இதனைக்கொண்டு தெரிந்துகொள்ளுங்கள், என்றான்\r\nகிணைமகனே! வாழ்க. மெதுவாக வழிமேற்கொள்ளுங்கள் – என்றான்."
  },
  {
    "story_id": 382,
    "story_category": "purananooru",
    "story_title": "382. கேட்டொறும் நடுங்க ஏத்துவேன்!",
    "url": "https://www.tamilsurangam.in/literatures/ettuthogai/purananooru/purananooru_382.html",
    "information": "பாடியவர்: கோவூர் கிழார்.\n\nபாடப்பட்டோன்: சோழன் நலங்கிள்ளி.\n\nதிணை: பாடாண். துறை: கடைநிலை.",
    "poem": "கடல் படை அடல் கொண்டி,\n\nமண் டுற்ற மலிர் நோன்றாள்,\n\nதண் சோழ நாட்டுப் பொருநன்,\n\nஅலங்கு உளை அணி இவுளி\n\nநலங் கிள்ளி நசைப் பொருநரேம்;\nபிறர்ப் பாடிப் பெறல் வேண்டேம்\n\nஅவற் பாடுதும், அவன் தாள் வாழிய! என!\n\nநெய் குய்ய ஊன் நவின்ற\n\nபல்சோற்றான், இன் சுவைய\n\nநல் குரவின் பசித் துன்பின் நின்\nமுன்நாள் விட்ட மூதறி சிறா அரும்,\n\nயானும், ஏழ்மணி யங்கேள், அணிஉத்திக்,\n\nகட்கேள்விக், சுவை நாவின்\n\nநிறன் உற்ற, அரா அப் போலும்\n\nவறன் ஒரீ இ, வழங்கு வாய்ப்ப,\nவிடுமதி அத்தை, கடுமான் தோன்றல்!\n\nநினதே, முந்நீர் உடுத்த இவ் வியன் உலகு, அறிய;\n\nஎனதே, கிடைக்காழ் அன்ன தெண்கண் மாக்கிணை\n\nகண்ணகத்து யாத்த நுண் அரிச் சிறுகோல்\n\nஎறிதொறும் நுடங்கி யாங்கு, நின் பகைஞர்\nகேட்டொறும் நடுங்க, ஏத்துவென்,\n\nவென்ற தேர், பிறர் வேத்தவை யானே.",
    "meaning": "கடற்படை வைத்திருந்த சோழன், நலங்கிள்ளி. அவன் கடுமான் தோன்றல். (யானைமீது வருபவன்). அவனிடம் புலவர் பரிசில் வேண்டுகிறார். அவர் வேண்டும் முறைமை பாடலில் குறிப்பட்டுள்ளது.\r\nகடலில் படை நடத்தி அள்ளிக்கொண்டுவந்த செல்வம் நாட்டில் மண்டிக் கிடந்தது. இந்தப் பெருமுயற்சியால் [நோன்தாள்] சோழநாட்டுப் பொருநன் (போராளி) என்னும் சிறப்பினைப் பெற்றிருந்தான். இவனிடம் குதிரைப்படையும் [இவுளி] இருந்தது. நான் பொருநர் கூட்டத்துக் கலைஞன். பிறரைப் பாடிப் பரிசில் பெறுவதை விரும்பாதவன். அவனை மட்டுமே பாடுவேன். “அவன் தாள் வாழ்க”.\r\nஇப்படி நான் பாடியதும் நெய், புலவுக்கறி, சோறு கலந்து சமைத்த இன்சுவை உணவை (பிரியாணி) வறுமையில் வாடிப் பசி தின்றுகொண்டிருந்த எங்களுக்கு அளித்தான். உண்டு மகிழ்ந்த சிறுவர்கள் அன்று என்ன நாள் என்று எண்ணுவதைக்கூட மறந்துவிட்டனர் [முன்ன நாளை விட்டுவிட்டனர்]. நானும் படம் உரித்துப் பளபளக்கும் பாம்பு போலப் நல்ல நிறம் பெற்றுப் பொலிவுற்றேன். உயர்ந்த [ஏழ்] மணி, அழகிய நிறம், அழகிய புள்ளி, கண்ணில் கேட்கும் திறன், கவையாகப் பிளவு பட்ட நாக்கு ஆகியவற்றை உடைய நாகம் போலப் பொலிவு பெற்றேன். அத்துடன் என் வறுமை நீங்கிப் பொலிவு பெற்று எங்கும் பீடுநடை போடும்படி, அரசே! நீ என்னை அனுப்பிவைக்க வேண்டும்.\r\nகடல் சூழ்ந்த உலகம் உனக்கே உரியது. வெண்டு போல் இலேசாக இருக்கும் கண்ணகன்ற பெரிய கிணைப்பறை எனக்கே உரியது. கோல் கொண்டு கிணையை வேற்று மன்னர் அவையில் முழக்கி, உன் புகழைப் பாடி அவர்களை நடுங்கச் செய்வேன்.\r\nசெங்கைப் பொதுவன் விளக்கம்"
  },
  {
    "story_id": 383,
    "story_category": "purananooru",
    "story_title": "383. வெள்ளி நிலை பரிகோ!",
    "url": "https://www.tamilsurangam.in/literatures/ettuthogai/purananooru/purananooru_383.html",
    "information": "பாடியவர்: மாறோக்கத்து நப்பசலையார்.\n\nபாடப்பட்டோன்: பெயர் தெரிந்திலது\n\n(கடுந்தேர் அவியனென ஒருவனை உடையேன்' என்று குறித்தது கொண்டு,அவனைப் \n\nபாடியதாகக் கொள்ளலும் பொருந்தும்)\n\nதிணை: பாடாண். துறை: கடைநிலை.",
    "poem": "ஒண்பொறிச் சேவல் எடுப்ப ஏற்றெழுந்து,\n\nதண்பனி உறைக்கும் புலரா ஞாங்கர்,\n\nநுண்கோல் சிறுகிணை சிலம்ப ஒற்றி,\n\nநெடுங்கடை நின்று, பகடுபல வாழ்த்தித்,\n\nதன்புகழ் ஏத்தினெ னாக, ஊன்புலந்து,\nஅருங்கடி வியன்நகர்க் குறுகல் வேண்டிக்,\n\nகூம்புவிடு மென்பிணி அவிழ்த்த ஆம்பல்,\n\nதேம்பாய் உள்ள தம்கமழ் மடர் உளப்,\n\nபாம்பு உரி அன்ன வடிவின, காம்பின்\n\nகழைபடு சொலியின் இழை அணி வாரா.\nஒண்பூங் கலிங்கம் உடீ இ, நுண்பூண்\n\nவசிந்துவாங்கு நுசுப்பின், அவ்வாங்கு உந்திக்,\n\nகற்புடை மடந்தை தற்புறம் புல்ல,\n\nஎற் பெயர்ந்த நோக்கி . . . . .\n\n. . . . கற்கொண்டு,\nஅழித்துப் பிறந்ததென னாகி, அவ்வழிப்,\n\nபிறர், பாடுபுகழ் பாடிப் படர்பு அறி யேனே;\n\nகுறுமுலைக்கு அலமரும் பால் ஆர் வெண்மறி,\n\nநரைமுக வூகமொடு, உகளும், சென. . .\n\n. . . . . . கன்றுபல கெழீ இய\nகான்கெழு நாடன், நெடுந்தேர் அவியன், என\n\nஒருவனை உடையேன் மன்னே, யானே;\n\nஅறான், எவன் பரிகோ, வெள்ளியது நிலையே?",
    "meaning": "என்னைக் காக்க அவியன் இருக்கும்போது பொழுது எங்கு முளைத்து எங்குப் போனால் எனக்கென்ன – என்கிறார் பெண்புலவர் நப்பசலையார்.\r\nசேவல் குரல் என்னை எழுப்பியது. பனி கொட்டிக்கொண்டிருந்தது. என் கிணைப்பறையை முழக்கினேன். நுண்ணிய சிறிய கோலால் முழக்கினேன். அவியன் வாயிலுக்கு வெளியே நின்றுகொண்டு முழக்கினேன். அவன் புமழைப் பாடினேன்.\r\nஅவியன் வந்தான். கற்பரசி மனைவி அவனைப் பின்புறம் தழுவிக்கொண்டே வந்தாள். அவள் நுண்ணிய அணிகலன் அணிந்திருந்தாள். தளரும் இடையும், அழகை வாங்கிக்கொண்டு சுழன்றிருக்கும் உந்தியையும் உடையவள். என் உடம்பே என்னோடு சண்டை போட்டுக்கொண்டிருந்தது [ஊன் புலந்து]. கட்டுக்காவல் மிக்க தன் அகன்ற அரண்மனைக்குள் அழைத்துச் சென்றான். அங்கே மலர்ந்த ஆம்பல் மணம் வீசிக்கொண்டிருந்தது. அவர்கள் எனக்குப் புத்தாடை அணிவித்தனர். அது பாம்பு உரித்த தோல் போலவும், மூங்கிலில் உரிந்த தோல் போலவும் இருந்தது.\r\nஅவர்கள் பேணிய முறைமையால் புதுப்பிறவி எடுத்துவிட்டேன். அதன் பிறகு பிறரைப் புகழ்ந்து பாடத் தெரியாதவள் ஆகிவிட்டேன்.\r\nஅவன் காட்டில் வெண்முக ஊக மறி (ஊகம் = குரங்கில் ஓர் இனம், மறி = குட்டி) தாய்ப்பாலை அருந்திவிட்டுத் துள்ளி விளையாடிக்கொண்டிருக்கும். (யானை கன்றுகளுடன் மேயும்). அவியன் தேரில் வரு செல்லும் வழக்கம் உடையவன். அவன் எனக்கு உதவ இருக்கும்போது வெள்ளி (கதிரவன்) எங்கே முளைத்து எங்கே போனால் எனக்கென்ன?"
  },
  {
    "story_id": 384,
    "story_category": "purananooru",
    "story_title": "384. நெல் என்னாம்! பொன் என்னாம்!",
    "url": "https://www.tamilsurangam.in/literatures/ettuthogai/purananooru/purananooru_384.html",
    "information": "பாடியவர்: புறத்திணை நன்னாகனார்.\n\nபாடப்பட்டோன்: கரும்பனூர் கிழான்.\n\nதிணை: பாடாண். துறை: கையறுநிலை.",
    "poem": "மென் பாலான் உடன் அணை இ,\n\nவஞ்சிக் கோட்டு உறங்கும் நாரை\n\nஅறைக் கரும்பின் பூ அருந்தும்;\n\nவன் பாலான் கருங்கால் வரகின்\n\n. . .\nஅங்கண் குறுமுயல் வெருவ, அயல\n\nகருங்கோட்டு இருப்பைப் பூஉறைக் குந்து;\n\nவிழவின் றாயினும், உழவர் மண்டை\n\nஇருங்கெடிற்று மிசையொடு பூங்கள் வைகுந்து;\n\n. . . . . கிணையேம் பெரும!\nநெல் என்னாம், பொன் என்னாம்,\n\nகனற்றக் கொண்ட நறவு என்னும்,\n\n. . . . மனை என்னா, அவை பலவும்\n\nயான் தண்டவும், தான் தண்டான்,\n\nநிணம் பெருத்த கொழுஞ் சோற்றிடை\nமண் நாணப் புகழ் வேட்டு,\n\nநீர் நாண நெய் வழங்கிப்,\n\nபுரந்தோன் எந்தை; யாம் எவன் தொலைவதை;\n\nஅன்னோனை உடையேம் என்ப; இனி வறட்கு\n\nயாண்டு நிற்க வெள்ளி, மாண்ட\nஉண்ட நன்கலம் பெய்து நுடக்கவும்.\n\nவந்த வைகல் அல்லது,\n\nசென்ற எல்லைச் செலவு அறி யேனே!",
    "meaning": "உண்ணும் ஏனம் நிறைந்தே கிடக்கிறது. தின்ற பல்லில் நுழைந்துள்ள கறித் துண்டுகளை நோண்டிக்கொண்டே இருக்கிறேன். சூரியன் எங்கே முளைத்து எங்கே போனால் எனக்கென்ன? – இப்படிப் புலவர் கூறுகிறார்.  \r\nநன்செய் நிலத்தில் மீன் உண்டு திரிந்த நாரை அங்கிருக்கும் வஞ்சிமரத்தில் உறங்கும். பின் கரும்புப் பூவை மேயும். புன்செய் நிலத்து வரகு வயலில் மேய்ந்த முயல் கருமைநிறக் கிளைகளை உடைய இரும்பை மரத்திலிருந்து கொட்டிக்கிடக்கும் பூவைக் கறிக்கும, விழாக்காலம் இல்லை என்றாலும் உழவர் வீட்டில் இருக்கும் மண்பாண்டத்தில் நுரை கண்டு பூத்திருக்கும் கள் மூடி வைக்கப்பட்டிருக்கும். இப்படிப்பட்ட ஊர் கரும்பனூர். இதன் அரசன் கரும்பனூர் கிழான்.\r\nபெருமானே,அவனது புகழைப் பாடிக் கிணை முழக்குபவர்கள் நாங்கள்.\r\nஇப்படிச் சொன்னவுடன் அவன் நெல்லைக் கொடுத்தான். பொன்னைக் கொடுத்தான். சூடு பறக்கும் நறவுக் கள்ளைக் கொடுத்தான். கட்டிய வீடுகளைக் கொடுத்தான். நான் போதும் போதும் என்றேன். அவன் நிறுத்திக்கொள்ளாமல் கொடுத்துக்கொண்டே இருந்தான்.  \r\nஅத்துடன் சோறு போட்டான். கறிச்சோறு போட்டான். மண்மகள் நாணும்படித் தனக்குப் புகழ் வரவேண்டும் என்பது அவன் ஆசை. தண்ணீரோ என்னும்படி நெய் ஊற்றிச் சோறு போட்டான். பேணிப் பாதுகாத்தான். அவன்தான் என்னை வளர்க்கும் தந்தை. அவன் இருக்கும்போது பொழுது எங்கே போனால் எனக்கென்ன? போகட்டுமே."
  },
  {
    "story_id": 385,
    "story_category": "purananooru",
    "story_title": "385. காவிரி அணையும் படப்பை!",
    "url": "https://www.tamilsurangam.in/literatures/ettuthogai/purananooru/purananooru_385.html",
    "information": "பாடியவர்: கல்லாடனார்.\n\nபாடப்பட்டோன்: அம்பர் கிழான் அருவந்தை.\n\nதிணை: பாடாண். துறை: வாழ்த்தியல்.",
    "poem": "வெள்ளி தோன்றப், புள்ளுக்குரல் இயம்ப,\n\nபுலரி விடியல் பகடுபல வாழ்த்தித்,\n\nதன்கடைத் தோன்றினும் இலனே; பிறன் கடை,\n\nஅகன்கண் தடாரிப் பாடுகேட்டு அருளி,\n\nவறன்யான் நீங்கல் வேண்டி, என் அரை\nநிலந்தினச் சிதைந்த சிதாஅர் களைந்து,\n\nவெளியது உடீஇ, என் பசிகளைந் தோனே;\n\nகாவிரி அணையும் தாழ்நீர்ப் படப்பை\n\nநெல்விளை கழனி அம்பர் கிழவோன்.\n\nநல்அரு வந்தை, வாழியர்; புல்லிய\nவேங்கட விறல்வரைப் பட்ட\n\nஓங்கல் வானத்து உறையினும் பலவே!",
    "meaning": "பொழுது புலர்ந்தது. புள்ளினங்கள் பானின. புலவர் தடாரிப் பறையை வேறொருவன் வாயிலில் முழக்கிக்கொண்டிருந்தார். அதனைக் கேட்ட ஒருவன் இரக்கம் காட்டி அவரது வறுமை நீங்குவதற்காக, அழுக்கால் நீலநிறம் பட்டுக் கிழிந்திருந்த அவர் ஆடையை நீக்கிவிட்டு வெண்ணிறப் புத்தாடை அணிவித்தான்.\r\nஅவன் ஊர், காவிரி பாய்ந்துநெல் விளையும் அம்பர்.\r\nஅருவந்தை அவன் பெயர்.\r\nபுலவர் அவனை வாழ்த்தினார்.\r\nஅவன் நீண்டநாள் வாழவேண்டும்.\r\nபுல்லி அரசன் ஆளும் வேங்கட மலையில் பொழியும் மழைத்துளியின் எண்ணிக்கையை விட அதிக நாள் வாழவேண்டும்."
  },
  {
    "story_id": 386,
    "story_category": "purananooru",
    "story_title": "386. வேண்டியது உணர்ந்தோன்!",
    "url": "https://www.tamilsurangam.in/literatures/ettuthogai/purananooru/purananooru_386.html",
    "information": "பாடியவர்: கோவூர் கிழார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளிவளவன்.\n\nதிணை: பாடாண். துறை: வாழ்த்தியல்.",
    "poem": "நெடு நீர நிறை கயத்துப்\n\nபடு மாரித் துளி போல,\n\nநெய் துள்ளிய வறை முகக்கவும்,\n\nசூடு கிழித்து வாடுஊன் மிசையவும்,\n\nஊன் கொண்ட வெண் மண்டை\nஆன் பயத்தான் முற்று அழிப்பவும்,\n\nவெய்து உண்ட வியர்ப்பு அல்லது,\n\nசெய் தொழிலான் வியர்ப்பு அறியாமை\n\nஈத்தோன் எந்தை, இசைதனது ஆக;\n\nவயலே நெல்லின் வேலி, நீடிய கரும்பின்\nபாத்திப் பன்மலர்ப் பூத்த துப்பின;\n\nபுறவே , புல்லருந்து பல்லா யத்தான்,\n\nவில்இருந்த வெங்குறும் பின்று;\n\nகடலே, கால்தந்த கலம் எண்ணுவோர்\n\nகானற் புன்னைச் சினைநிலக் குந்து;\nகழியே, சிறுவெள் உப்பின் கொள்ளை சாற்றி,\n\nபெருங்கல் நன்னாட்டு உமண்ஒலிக் குந்து;\n\nஅன்னநன் நாட்டுப் பொருநம், யாமே;\n\nபொரா அப் பொருந ரேம்,\n\nகுணதிசை நின்று குடமுதற் செலினும்,\nவடதிசை நின்று தென்வயிற் செலினும்,\n\nதென்திசை நின்று குறுகாது நீடினும்,\n\nயாண்டும் நிற்க, வெள்ளி; யாம்\n\nவேண்டியது உணர்ந்தோன் தாள்வா ழியவே!",
    "meaning": "என் தலைவன் [எந்தை] நான் விரும்புவதை உணர்ந்து வழங்குபவன். சூரியன் [வெள்ளி] கிழக்கிலிருந்து மேற்கே பானாலும், மேற்கிலிருந்து கிழக்கே போனாலும், வடக்கிலிருந்து தெற்கே போனாலும், தெற்கிலிருந்து வடதிசைக்குச் செல்லாமல் நின்றுவிட்டாலும், எப்படிச் சென்றாலும், எங்கு நின்றுவிட்டாலும் நடப்பது நடக்கட்டும். என் தலைவன் இருக்கிறான். அது எனக்குப் போதும்.\r\nஅ\r\nநீர் நிறைந்த குளத்தில் மழை பொழிந்து நீர் துள்ளுவது போல, நெய் நிறைந்த சட்டியில் [வறை] துண்டுக் கறிகளைப் போட்டுக் கொப்புளிக்கும் நெய்யில் வறுத்தெடுத்த கறியைச் சாப்பிடத் தந்தான். அதனை உண்ட பின்னர் அந்தப் பாத்திரம் நிறையப் பசுப்பால் கொடுத்தான். இப்படி இரண்டையும் சுடச்சுட உண்பதால் எங்களுக்கு வியர்வை தோன்றுமே அல்லாமல் உழைப்பதால் வரும் வியர்வையை அறியாதவர்களாக நாங்கள் அவன் பாதுகாப்பில் வாழ்கிறோம்."
  },
  {
    "story_id": 387,
    "story_category": "purananooru",
    "story_title": "387. சிறுமையும் தகவும்!",
    "url": "https://www.tamilsurangam.in/literatures/ettuthogai/purananooru/purananooru_387.html",
    "information": "பாடியவர்: குண்டுகட் பாலியாதனார்.\n\nபாடப்பட்டோன்: சேரமான் சிக்கற்பள்ளித் துஞ்சிய செல்வக்கடுங்கோ \n\nவாழியாதன்.\n\nதிணை: பாடாண். துறை: வாழ்த்தியல்.",
    "poem": "வள் உகிர வயல் ஆமை\n\nவெள் அகடு கண் டன்ன,\n\nவீங்கு விசிப் புதுப் போர்வைத்\n\nதெண்கண் மாக்கிணை இயக்கி, என்றும்\n\nமாறு கொண்டோர் மதில் இடறி,\n\nநீறு ஆடிய நறுங் கவுள,\n\nபூம்பொறிப் பணை எருத்தின,\n\nவேறு வேறு பரந்து இயங்கி,\n\nவேந்துடை மிளை அயல் பரக்கும்,\n\nஏந்து கோட்டு இரும்பிணர்த் தடக்கைத்,\n\nதிருந்து தொழிற் பல பகடு\n\nபகைப்புல மன்னர் பணிதிறை தந்து, நின்\n\nநசைப்புல வாணர் நல்குரவு அகற்றி,\n\nமிகப்பொலியர், தன் சேவடியத்தை ! என்று\n\nயாஅன் இசைப்பின், நனிநன்று எனாப்,\nபலபிற வாழ்த்த இருந்தோர் தங்கோன்!\n\nமருவ இன்நகர் அகன் கடைத்தலைத்,\n\nதிருந்துகழல் சேவடி குறுகல் வேண்டி,\n\nவென் றிரங்கும் விறன் முரசினோன்,\n\nஎன் சிறுமையின், இழித்து நோக்கான்.\nதன் பெருமையின் தகவு நோக்கிக்,\n\nகுன்று உறழ்ந்த களி றென்கோ;\n\nகொய் யுளைய மா என்கோ?\n\nமன்று நிறையும் நிரை என்கோ?\n\nமனைக் களமரொடு களம் என்கோ?\nஆங்கவை கனவுஎன மருள, வல்லே, நனவின்\n\nநல்கி யோனே, நகைசால் தோன்றல்;\n\nஊழி வாழி, பூழியர் பெருமகன்!\n\nபிணர் மருப்பு யானைச் செருமிகு நோன்தாள்\n\nசெல்வக் கடுங்கோ வாழி யாதன்\nஒன்னாத் தெவ்வர் உயர்குடை பணிந்து, இவன்\n\nவிடுவர் மாதோ நெடிதோ நில்லாப்\n\nபுல்லிளை வஞ்சிப் புறமதில் அலைக்கும்\n\nகல்லென் பொருநை மணலினும், ஆங்கண்\n\nபல்லூர் சுற்றிய கழனி\nஎல்லாம் விளையும் நெல்லினும் பலவே.",
    "meaning": "திறை கொடுக்கும் மன்னர்கள் தம் மன்னனை வாழ்த்த வேண்டும் என்று புலவர் வாழ்த்துகிறார்.\r\nவலிமையான பற்களைக் கொண்டது வயலாமை. அதன் வெண்ணிற வயிறு போல இழுத்துக் கட்டிய தோலை உடையது என் கிணைப்பறை. அதன் கண் ‘தெண் தெண்’ என ஒலிக்கும். அதனை முழக்கிக்கொண்டு அவன் போரிட்டான்.\r\nஅவனது யானைகள் அவனது பகைவரின் மதிலை இடறின. அப்போது மதிலின் புழுதி அதன் கன்னங்களில் படிந்தன. அவற்றின் கழுத்து-மேடு அழகிய புள்ளிகளைக் கொண்டது. தனித்தனியாகப் பிரிந்து சென்று பல்வேறு மன்னர்களின் காவல்-காடுகளில் திரிந்தன. உயர்ந்து நிற்கும் கொம்பும், வளைய அடுக்குப் பிணர் போல் கையும் கொண்ட ஆண்யானைகள் அவை. அவற்றின் தாக்குதலுக்கு எதிர்நிற்க முடியாமல் பகைவர்கள் பணிந்து திறை தந்தனர். \r\nஅந்தத் திறைப்பொருளைக் கொண்டு உன்னோடு மகிழ்ந்திருப்போரின் வறுமையைப் போக்கி உன் சேவடி பொலிவுடன் திகழ்வதாகுக என்று நான் வாழ்த்தினேன். (புலவர் கூறுகிறார்). அவன் நன்று என்றான். இப்படிப் பலரும் வாழ்த்தினர். \r\nநான் அவனது திருவடிகளை அடைய நெருங்கினேன். அவன் வெற்றிகண்டு முழங்கும் முரசினை உடையவன்.\r\nஅவன் என் சிறுமையை இழிவாக எண்ணவில்லை. தன் பெருமைத் தகவினை அளவுகோலாக வைத்து எண்ணிப் பார்த்தான்.\r\nநகைமுகத்துடன் பரிசுகள் வழங்கினான். அவன் கொடுத்தவை குன்று போன்ற யானை, மயிர் கத்தரித்த குதிரை, மன்றம் நிறைந்த பசுக்கூட்டம், வீடு விளைச்சல் உழவர் கொண்ட வயல்களம் – இவன்னில் எதைச் சொல்வேன், எதனைச் சொல்லாமல் விடுவேன். கனவில் தோன்றுவது போல நனவில் கொடுத்தான்.\r\nஅவன் பூழி நாட்டு மக்களின் பெருமகள். நெல்வக்கடுங்கோ வாழியாதன் என்னும் பெயர் கொண்டவன். இவனது பகைவர் இவனைக் குடையுடன் பணிவர். வாழ்த்திக்கொண்டே பணிவர்.\r\nபுல்லிய சிறு இலைகளைக் கொண்டது வஞ்சிமரம். வஞ்சிமரங்கள் கோட்டை மதிலை உரசிக்கொண்டு இருப்பதால் இவன் ஊர் வஞ்சி. இந்த மரத்தை உரசிக்கொண்டு ஓடுவது பொருநை ஆறு. இந்தப் பொருநை ஆற்று மணலின் எண்ணிக்கையைக் காட்டிலும் பலநாள் வாழ்க என வாழ்த்தினர். பல ஊர்களில் விளையும் நெல்லின் எண்ணிக்கையைக் காட்டிலும் பலநாள் வாழ்க எனச் சிலர் வாழ்த்தினர்.\r\nஇப்படி வாழ்த்த இவன் வாழவேண்டும் என்று புலவர் வாழ்த்துகிறார்"
  },
  {
    "story_id": 388,
    "story_category": "purananooru",
    "story_title": "388. நூற்கையும் நா மருப்பும்!",
    "url": "https://www.tamilsurangam.in/literatures/ettuthogai/purananooru/purananooru_388.html",
    "information": "பாடியவர்: மதுரை அளக்கர் ஞாழார் மகனார் \n\nமள்ளனார்.\n\nபாடப்பட்டோன்: சிறுகுடிகிழான் பண்ணன்.\n\nதிணை: பாடாண். துறை: இயன்மொழி.",
    "poem": "வெள்ளி தென்புலத்து உறைய, விளைவயல்\n\nபள்ளம், வாடிய பயன்இல் காலை,\n\nஇரும்பறைக் கிணைமகன் சென்றவன், பெரும்பெயர்\n\nசிறுகுடி கிழான் பண்ணன் பொருந்தித்,\n\nதன்நிலை அறியுநன் ஆக, அந்நிலை\nஇடுக்கண் இரியல் போக, உடைய\n\nகொடுத்தோன் எந்தை, கொடைமேந் தோன்றல்,\n\nநுண்ணூல் தடக்கையின் நாமருப் பாக,\n\nவெல்லும் வாய்மொழிப் புல்லுடை விளைநிலம்\n\nபெயர்க்கும் பண்ணற் கேட்டிரோ; அவன்\nவினைப்பகடு ஏற்ற மேழிக் கிணைத்தொடா,\n\nநாடொறும் பாடேன் ஆயின், ஆனா\n\nமணிகிளர் முன்றில் தென்னவன் மருகன்,\n\nபிணிமுரசு இரங்கும் பீடுகெழு தானை\n\nஅண்ணல் யானை வழுதி,\nகண்மா றிலியர்என் பெருங்கிளைப் புரவே!",
    "meaning": "பண்ணன் சிறுகுடி என்னும் ஊரில் வாழ்ந்த ஓர் உழவன். இந்தச் சிறுகுடி பாண்டிய நாட்டு ஊர். இந்தப் பண்ணன் காலத்தில் பாண்டிய நாட்டை ஆண்டவன் வழுதி. இந்த வழுதியை ‘அண்ணல் யானை வழுதி’ என்று புலவர் சிறப்பிக்கிறார். முரசு முழங்கும் பெரும்படை கொண்டவன் என்றும் குறிப்பிடுகிறார்.\r\nபண்ணன் தென்னவன் மரபில் வந்தவன்.\r\nகொடையால் பெரும்பெயர் பெற்றிருந்தான்.\r\n(சோழநாட்டுச் சிறுகுடி கிழான் பண்ணன் வேறு)\r\nவெள்ளிக்கோள் வானத்தின் தென்பகுதியில் தோன்றி மறையும் காலத்தில் மழை வளம் குன்றும் எனத் தமிழர் கணித்தறிந்தினர்.\r\nஇத்தகைய வறண்ட காலத்தில் புலவர் தன் பெரிய கிணைப்பறையை முழக்கிக்கொண்டு இவனிடம் சென்றார். பண்ணன் தன் நிலைமையை அளந்து பார்த்துப் புலவரின் துன்பமெல்லாம் நீங்கும்படிக் கொடை வழங்கினான். அதனால் புலவர் இவனை எந்தை (என் தலைவன், தந்தை) என்றும், கொடையில் மேம்பட்டவன் என்றும் குறிப்பிடுகிறார்.\r\nஇவனைப்பற்றிக் கேள்விப்பட்டிருக்கிறீர்களா என்று வினவிக்கொண்டு புலவர் கூறத்தொடங்குகிறார்.\r\nவாய்மொழி தவறாமல் அரசனுக்கு வெற்றியைத் தேடித் தருபவன் என்கிறார்.\r\nஉழும் எருது பூட்டிய இவனது கலப்பையை வாழ்த்தி நாள்தோறும் பாடி என் கிணையை முழக்காவிட்டால் என் சுற்றத்தார் என்னைப் பேணாமல் விட்டுவிடுவார்களாகுக – என்கிறார்."
  },
  {
    "story_id": 389,
    "story_category": "purananooru",
    "story_title": "389. நெய்தல் கேளன்மார்!",
    "url": "https://www.tamilsurangam.in/literatures/ettuthogai/purananooru/purananooru_389.html",
    "information": "பாடியவர்: கள்ளில் ஆத்திரையனார்.\n\nபாடப்பட்டோன்: ஆதனுங்கன்.\n\nதிணை: பாடாண். துறை: இயன்மொழி.",
    "poem": "நீர் நுங்கின் கண் வலிப்பக்\n\nகான வேம்பின் காய் திரங்கக்,\n\nகயங் களியும் கோடை ஆயினும்,\n\nஏலா வெண்பொன் போகுறு காலை,\n\nஎம்மும் உள்ளுமோ பிள்ளைஅம் பொருநன்!\nஎன்றுஈத் தனனே, இசைசால் நெடுந்தகை;\n\nஇன்றுசென்று எய்தும் வழியனும் அல்லன்;\n\nசெலினே, காணா வழியனும் அல்லன்;\n\nபுன்தலை மடப்பிடி இனையக், கன்றுதந்து,\n\nகுன்றக நல்லூர் மன்றத்துப் பிணிக்கும்,\nகல்லிழி அருவி வேங்கடங் கிழவோன்,\n\nசெல்வுழி எழாஅ நல்லேர் முதியன்!\n\nஆத னுங்கன் போல, நீயும்\n\nபசித்த ஒக்கல் பழங்கண் வீட,\n\nவீறுசால் நன்கலம் நல்குமதி, பெரும!\nஐதுஅகல் அல்குல் மகளிர்\n\nநெய்தல் கேளன்மார், நெடுங்கடை யானே!",
    "meaning": "வியாழம் (வெண்பொன், Jupiter) போர் புரியும் காலத்தில், நுங்கு விளையும் காலத்தில், வேம்பு காய்க்கும் காலத்தில், குளம் நீர் குறைந்து களிமண் ஆகும் காலத்தில் நிலம் வறண்டுபோகும்.\r\nஅந்தக் காலத்தில் சிறுபிள்ளை போன்ற பொருநனாகிய புலவன் என்னை நினைப்பானோ மாட்டானோ என்று நினைத்துப் பார்த்து முதியன் ஆதனுங்கன் முன்கூட்டியே மிகுந்த பொருள்களை வழங்கினானாம்.\r\nஒரு நாளில் சென்றடையும் வழித்தூரத்தில் அவன் இருப்பிடம் இல்லை.\r\nசென்றால் காணமுடியாதவனும் அல்லன்.  \r\nபெண்யானை வருந்தும்படி அதன் கன்றுகளைப் பிடித்துவந்து ஊர் மன்றத்தில் கட்டும் குன்றக ஊர்களைக் கொண்ட வேங்கட நாட்டு மன்னன் ஆதனுங்கன்.\r\nஅவன் புகழ் பெற்ற நெடுந்தகை.\r\nமுதியன் ஆதனுங்கன் என்பது அவன் பெயர்.\r\nபெருமானே\r\nஇந்த ஆதனுங்கன் போல நீயும் எனக்குப் பெருமை மிக்க பொருள்களை வழங்கவேண்டும்.\r\nஎன் வீட்டு மகளிர் நெய்தல்-பண் (ஒப்பாரி) ஒலியை நீ கேளாமல் இருக்கவேண்டும் அல்லவா?"
  },
  {
    "story_id": 390,
    "story_category": "purananooru",
    "story_title": "390. காண்பறியலரே!",
    "url": "https://www.tamilsurangam.in/literatures/ettuthogai/purananooru/purananooru_390.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி.\n\nதிணை: பாடாண். துறை: இயன்மொழி.",
    "poem": "அறவை நெஞ்சத்து ஆயர், வளரும்\n\nமறவை நெஞ்சத்து தாய்இ லாளர்,\n\nஅரும்பலர் செருந்தி நெடுங்கான் மலர்கமழ்,\n\nவிழவணி வியன்களம் அன்ன முற்றத்து,\n\nஆர்வலர் குறுகின் அல்லது, காவலர்\n\nகடவிலும் குறுகாக் கடியுடை வியன்நகர்,\n\nமலைக்கணத்து அன்ன மாடம் சிலம்ப, வென்\n\nஅரிக்குரல் தடாரி இரிய ஒற்றிப்\n\nபாடி நின்ற பன்னாள் அன்றியும்,\n\nசென்ற ஞான்றைச் சென்றுபடர் இரவின்\nவந்ததற் கொண்டு, நெடுங்கடை நின்ற\n\nபுன்தலைப் பொருநன் அளியன் தான் எனத்,\n\nதன்உழைக் குறுகல் வேண்டி, என்அரை\n\nமுதுநீர்ப் பாசி அன்ன உடைகளைந்து,\n\nதிருமலர் அன்ன புதுமடிக் கொளீஇ,\nமகிழ்தரல் மரபின் மட்டே அன்றியும்,\n\nஅமிழ்தன மரபின் ஊன்துவை அடிசில்\n\nவெள்ளி வெண்கலத்து ஊட்டல் அன்றி,\n\nமுன்னூர்ப் பொதியில் சேர்ந்த மென்நடை\n\nஇரும்பேர் ஒக்கல் பெரும்புலம்பு அகற்ற,\nஅகடுநனை வேங்கை வீகண் டன்ன\n\nபகடுதரு செந்நெல் போரொடு நல்கிக்,\n\nகொண்டி பெறுக! என் றோனே; உண்துறை\n\nமலைஅலர் அணியும் தலைநீர் நாடன்,\n\nகண்டார் கொண்டுமனை திருந்தடி வாழ்த்தி,\n. . . . . . . . . . . . . . .\n\nவான்அறி யலவென் பாடுபசி போக்கல்;\n\nஅண்ணல் யானை வேந்தர்\n\nஉண்மையோ, அறியலர், காண்பறி யலரே!",
    "meaning": "பொருநன் ஒருவன் அதியமானைப் பாடித் தன் வறுமையைத் தீர்த்துக்கொண்டதைக் கூறுவதாக ஔவையாரின் இந்தப் பாடல் அமைந்துள்ளது.\r\nஅதியமான் இந்தப் பாடலில் தலைநீர் நாடன் எனக் குறிக்கப்பட்டுள்ளான். தலைநீர் என்பது ஒகேனக்கல் நீர்வீழ்ச்சியா, தலைக்காவிரியா என்று எண்ணவேண்டிய நிலை உள்ளது. இவன் மகன் எழினி (பொகுட்டெழினி) குதிரைமலைப் பகுதியை ஆண்டுவந்தான் எனக் கூறப்படுவதால் இது தலைக்காவிரி நிலப்பரப்பு எனக் கொள்வதிலும் தடை இருக்கமுடியாது.\r\nஅதியமானின் கோட்டை கட்டுக்காவல் மிக்கது [கடியுடை வியல்நகர்]. எனினும் அறநெஞ்சம் கொண்ட ஆயர் தடையின்றி உள்ளே செல்லலாம். மற நெஞ்சம் கொண்ட ஒற்றர் [ஆயிவாளர்] உள்ளே செல்லமுடியாது. அந்தக் காட்டையின் முற்றத்தில் செருந்திப் பூக்களின் மணம் கமழும். பரிசில் பெறும் ஆர்வம் கொண்டவர்கள் அந்த மன்றத்துக்குள் செல்லலாம். அரசர் யாரும் நுழையமுடியாது.\r\nஅவனது அரண்மனை மாடம் மலையடுக்குப் போன்றது. அது எதிரொலிக்கும்படி பொருநன் தன் தடாரிப்பறையைக் கிழியும் அளவுக்கு முழக்கி அதியமான் புகழைப் பல நாள் பாடவில்லை. முதலில் பாடிய நள்ளிரவிலேயே வாயிலுக்கு வெளியே [கடைத்தலை] நின்ற என்னை வரவேற்றான். எளிய [புன்தலை] பொருநன் இரக்கம் கொள்ளத்தக்கவன் என்று கூறிக்கொண்டே வந்தான். தன்னோடு சேர்த்துக்கொள்ள வேண்டுமே!   \r\nஅதற்காகப் பொருநன் அணிந்திருந்த அழுக்குப்பாசி படிந்திருந்த ஆடையைக் களைந்துவிட்டு அழகிய மலர் போன்ற புத்தாடையை அணிவித்தான். அவனை மகிழ்விப்பதற்காக மட்டுக்கள்ளை ஊற்றித் தந்தான். அமிழ்தம் போன்ற உணவைத் துவையலுடன் ஊட்டினான். வெள்ளித் தட்டில் இட்டு ஊட்டினான். \r\nபொருநனின் சுற்றம் நடக்க முடியால் மெல்ல நடந்துவந்து ஊருக்கு வெளியே இருந்த மன்றத்தில் தங்கிவிட்டது. புலம்பும் அவர்களது துன்பத்தைப் போக்குவதற்காக, வேங்கைப்பூ கொட்டிக் கிடப்பது போல் களத்தில் காயவைத்திருந்த நெல்லையும், அடிப்பதற்காக அடுக்கிப் போராக வைத்திருந்த நெல்லையும் வேண்டிய அளவு [கொண்டி] எடுத்துக்கொள்ளுங்கள் என்று கொடுத்தான். \r\nஅவன் தலைநீர் நாடன். இவனைக் கண்டது முதல் அவனையே வாழ்த்துகின்றேன். என் பசியைப் போக்க மழைக்குத் தெரியவில்லை. வேறு வேந்தர் உதவியையும் நான் நாடவில்லை.\r\nசெங்கைப் பொதுவன் விளக்கம்"
  },
  {
    "story_id": 391,
    "story_category": "purananooru",
    "story_title": "391. வேலி ஆயிரம் விளைக!",
    "url": "https://www.tamilsurangam.in/literatures/ettuthogai/purananooru/purananooru_391.html",
    "information": "பாடியவர்: கல்லாடனார்.\n\nபாடப்பட்டோன்: பொறையாற்றுக் கிழான்.\n\nதிணை: பாடாண். துறை: கடைநிலை.",
    "poem": "தண்துளி பலபொழிந்து எழிலி இசைக்கும்\n\nவிண்டு அனைய விண்தோய் பிறங்கல்\n\nமுகடுற உயர்ந்த நெல்லின் மகிழ்வரப்\n\nபகடுதரு பெருவளம் வாழ்த்திப் பெற்ற\n\nதிருந்தா மூரி பரந்துபடக் கெண்டி,\nஅரியல் ஆர்கையர் உண்டு இனிது உவக்கும்\n\nவேங்கட வரைப்பின் வடபுலம் பசித்தென,\n\nஈங்குவந்து இறுத்தஎன் இரும்பேர் ஒக்கல்\n\nதீர்கை விடுக்கும் பண்பின் முதுகுடி\n\nநனந்தலை மூதூர் வினவலின்,\nமுன்னும் வந்தோன் மருங்கிலன், இன்னும்\n\nஅளியன் ஆகலின், பொருநன் இவன் என,\n\nநின்னுணர்ந்து அறியுநர் என்உணர்ந்து கூறக்,\n\nகாண்கு வந்திசிற் பெரும, மாண்தக\n\nஇருநீர்ப் பெருங்கழி நுழைமீன் அருந்தும்\nததைந்த தூவியம் புதாஅஞ் சேக்கும்\n\nதுதைந்த புன்னைச் செழுநகர் வரைப்பின்,\n\nநெஞ்சமர் காதல் நின்வெய் யோளொடு,\n\nஇன்துயில் பெறுகதில் நீயே; வளஞ்சால்\n\nதுளிபதன் அறிந்து பொழிய,\nவேலி ஆயிரம் விளைக நின் வயலே!",
    "meaning": "உன் வயல் நன்கு விளைய, நீ விரும்பியவளோடு நீடூழி வாழ்க – என்று புலவர் வாழ்த்துகிறார்.\r\nமழை பொழிந்துகொண்டு, மேகம் முழங்கும் பெரிய மலை.\r\nதிருமால் [விண்டு] பேருருவம் கொண்டது போல் வானளாவ உயர்ந்த மலை.\r\nஅந்த மலை போல் உயர்ந்து விளைந்திருக்கும் நெல்.\r\nஏர் மாடு உழுது விளைச்சல் தந்த நெல்.\r\nஇந்த நெல்வளம் பெருகவேண்டும் என்று என் சுற்றம் உன்னை வாழ்த்திக்கொண்டுள்ளது.\r\nவாழ்த்திக்கொண்டே, செப்பம் இல்லாத அகப்பையால் [மூரி] கிண்டிவிட்டுக் அரியல் என்னும் கஞ்சிக்கள்ளை ஊற்றிப் பருகி மகிழ்கிறது.\r\nவேங்கட மலைக்கு வடக்கில் இருக்கும் தன் நாடு பசியால் வாடுவதால் இங்கு வந்து தங்கியுள்ள என் பெருஞ்சுற்றம் இவ்வாறு பருகி மகிழ்கிறது.\r\nதம் வறுமையைப் போக்குவார் யாராவது இருக்கிறார்களா என்று பலரையும் வினவியபோது உன்னைப்பற்றி அறிந்த பொருநர் கூறினர்.\r\nநாங்கள் வந்துள்ளோம்.\r\nமுன்னர் வந்தவர்கள் இங்கு இல்லை. அவர்களைக் காட்டிலும் இரக்கம் கொள்ளத்தக்கவர்களாக இந்தப் பொருநன் இருக்கிறான் – என்று கூறிக்கொண்டே வந்து நீ உதவியதாகக் கூறினர்.\r\nஅதனால் உன்னைக் காணலாம் என்று வந்துள்ளேன்.\r\nபெருங்கழிச் சேற்றில் நுழைந்து பதுங்கி வாழும் மீனைத் தேடித் தின்னும் இறுக்கமான சிறகுகளைக் கொண்ட புதா என்னும் பறவை வாழும் உனது வயல் அதிக விளைச்சல் காணவேண்டும்.\r\nஒரு வேலி அளவு பரப்பளவு உள்ள நிலத்தில் ஆயிரம் கலம் நெல் விளையும் அளவுக்கு விளைச்சல் பெருகவேண்டும். நீ விரும்பிய உன் மனைவியோடு நீ இனிதாகத் துயில் கொள்ளவேண்டும்."
  },
  {
    "story_id": 392,
    "story_category": "purananooru",
    "story_title": "392. அமிழ்தம் அன்ன கரும்பு!",
    "url": "https://www.tamilsurangam.in/literatures/ettuthogai/purananooru/purananooru_392.html",
    "information": "பாடியவர்: அவ்வையார்.\n\nபாடப்பட்டோன்: அதியமான் நெடுமான் அஞ்சி மகன் பொகுட்டெழினி.\n\nதிணை: பாடாண். துறை: கடைநிலை.",
    "poem": "மதிஏர் வெண்குடை அதியர் கோமான்\n\nகொடும்பூண் எழினி, நெடுங்கடை நின்று, யான்\n\nபசலை நிலவின் பனிபடு விடியல்,\n\nபொருகளிற்று அடிவழி யன்ன, என்கை\n\nஒருகண் மாக்கிணை ஒற்றுபு கொடாஅ,\nஉருகெழு மன்னர் ஆர்எயில் கடந்து,\n\nநிணம்படு குருதிப் பெரும்பாட்டு ஈரத்து,\n\nஅணங்குடை மரபின் இருங்களந் தோறும்,\n\nவெள்வாய்க் கழுதைப் புல்இனம் பூட்டி,\n\nவெள்ளை வரகும் கொள்ளும் வித்தும்\nவைகல் உழவ! வாழிய பெரிது எனச்\n\nசென்றுயான் நின்றனெ னாக, அன்றே,\n\nஊருண் கேணிப் பகட்டுஇலைப் பாசி\n\nவேர்புரை சிதாஅர் நீக்கி, நேர்கரை\n\nநுண்ணூற் கலிங்கம் உடீஇ, உண்ம், எனத்\nதேட்கடுப்பு அன்ன நாட்படு தேறல்\n\nகோண்மீன் அன்ன பொலங்கலத்து அளைஇ,\n\nஊண்முறை ஈத்தல் அன்றியும் , கோண்முறை\n\nவிருந்திறை நல்கி யோனே - அந்தரத்து\n\nஅரும்பெறல் அமிழ்த மன்ன\nகரும்புஇவண் தந்தோன் பெரும்பிறங் கடையே.",
    "meaning": "அதியர் குடி மன்னன் ஒருவன் வானத்து அமிழ்தம் போன்ற கரும்பைத் தன் நாட்டுக்குக் கொண்டுவந்து பயிரிட்டான். எழினி அவன் மரபில் வந்தவன்.\r\nஎழினி, அதியர் குடியைச் சேர்ந்த மக்களின் அரசன். அவன் தன் கையில் வளைந்திருக்கும் பூண் அணிந்திருந்தான். முழுமதியம் போன்ற வெண்கொற்றக் குடையின் கீழ் அமர்ந்து ஆட்சி செலுத்தினான்.\r\nபனி கொட்டிக்கொண்டிருந்த விடியற்கால வேளையில் இளநிலா ஒளியில் அவன் கோட்டை வாயிலில் நின்றுகொண்டு நான் என் ஒருகண் மாக்கிணையை முழக்கினேன்.\r\nஅச்சம் தரும் மன்னர் கோட்டைகளை அழித்து, குருதியால் ஈரம் பட்டுப் பேய்கள் திரியும் போர்க்களத்திலெல்லாம் வெள்ளை வாயை உடைய கழுதைகளை ஏரில் கட்டி உழுது வரகும் கொள்ளும் நாள்தோறும் விதைக்கும் உழவனே, நீ பெருவாழ்வு வாழவேண்டும் என்று அவன் புகழைப் பாடி வாழ்த்தினேன்.\r\nகேணியில் மிதக்கும் பாணி ஓல் என் ஆடை அழுக்கேறிக் கிடந்தது. அதனைக் களைந்துவிட்டு, நுண்ணிய நூலாலான ஆடையை உடுத்திவிட்டான். பலநாள் கடுப்பேறிக் கிடந்த கள்ளை உண்ணத் தந்தான். கோள்மீன் போன்ற பொற்கிண்ணத்தில் தந்தான். உணவும் எதனை முன்னர் உண்ணவேண்டும், எதனைப் பின்னர் உண்ணவேண்டும் என்று உணவு உட்கொள்ளும் முறை [கோள்-முறை] அறிந்து வரிசையாக வழங்கினான். அரசனே [இறை] உடனிருந்து வழங்கினான்."
  },
  {
    "story_id": 393,
    "story_category": "purananooru",
    "story_title": "393. பழங்கண் வாழ்க்கை!",
    "url": "https://www.tamilsurangam.in/literatures/ettuthogai/purananooru/purananooru_393.html",
    "information": "பாடியவர்: நல்லிறையனார்.\n\nபாடப்பட்டோன்: சோழன் குளமுற்றத்துத் துஞ்சிய கிள்ளி வளவன்.\n\nதிணை: பாடாண். துறை: கடைநிலை.",
    "poem": "பதிமுதற் பழகாப் பழங்கண் வாழ்க்கைக்\n\nகுறுநெடுந் துணையொடும் கூமை வீதலிற்,\n\nகுடிமுறை பாடி, ஒய்யென வருந்தி,\n\nஅடல்நசை மறந்தஎம் குழிசி மலர்க்கும்\n\nகடனறி யாளர் பிறநாட்டு இன்மையின்\nவள்ளன் மையின்எம் வரைவோர் யார்? என;\n\nஉள்ளிய உள்ளமொடு உலைநசை துணையா,\n\nஉலகம் எல்லாம் ஒருபாற் பட்டென,\n\nமலர்தார் அண்ணல்நின் நல்லிசை உள்ளி,\n\nஈர்ங்கை மறந்தஎன் இரும்பேர் ஒக்கல்\nகூர்ந்தஎவ் வம்வீடக், கொழுநிணம் கிழிப்பக்,\n\nகோடைப் பருத்தி வீடுநிறை பெய்த\n\nமூடைப் பண்டம் மிடைநிறைந் தன்ன,\n\nவெண்நிண மூரி அருள, நாளுற\n\nஈன்ற அரவின் நாவுருக் கடுக்கும்என்\nதொன்றுபடு சிதாஅர் துவர நீக்கிப்,\n\nபோதுவிரி பகன்றைப் புதுமலர் அன்ன,\n\nஅகன்றுமடி கலிங்கம் உடீஇச், செல்வமும்\n\nகேடின்று நல்குமதி, பெரும! மாசில்\n\nமதிபுரை மாக்கிணை தெளிர்ப்ப ஒற்றி,\nஆடுமகள் அல்குல் ஒப்ப வாடிக்,\n\nகோடை யாயினும் கோடி . . . .\n\nகாவிரி புரக்கும் நன்னாட்டுப் பொருந!\n\nவாய்வாள் வளவன் வாழ்க! எனப்\n\nபீடுகெழு நோன்தாள் பாடுகம் பலவே.",
    "meaning": "ஊர் மக்களோடு சேர்ந்து பழகமுடியாத நிலையில் புலவர் துன்பப்பட்டுக்கொண்டிருந்தார். சிறியனவும் பெரியனவுமான கழிகளால் கட்டப்பட்டிருந்த அவரது வீட்டுக்கூரை [கூமை] இடிந்து விழுந்துவிட்டது. தன் வீட்டுப் பானையில் இட்டுச் சமைக்க அரிசி கிடைக்குமா என்று வீடு வீடாகச் சென்று கடன் கேட்டார். தருவார் யாரும் இல்லை. எனவே கொடை வழங்கும் வள்ளல் யார் எனத் தேடிக்கொண்டு அலைந்தார். அப்போது அவருக்குத் துணையாக இருந்தது நப்பாசை ஒன்றுதான்.\r\nஅரசே! மலர்தார் மார்ப! உன் புகழைக் கேள்விப்பபட்டு உணவு உண்ட ஈரக் கையே மறந்துபோன என் சுற்றத்தாரோடு வந்திருக்கிறேன்.\r\nநீ எனக்குப் பரிசில் நல்கவேண்டும். என் வறுமைத் துன்பம் நீங்கவேண்டும். கொழுத்த கறியைக் கிழித்து உண்ணவேண்டும். வீடு நிறைய பருத்தி மூட்டைகளை அடுக்கி வைத்திருப்பது போல் கொழுப்பு மூடிக்கிடக்கும் கறியை உண்ணவேண்டும். பாம்பு நாக்குப் பிளவுபட்டிருப்பது போல் கிழிந்திருக்கும் என் ஆடையை நீக்கிவிட்டுப் பகன்றைப் பூப் போன்ற வெண்ணிறப் புத்தாடை நல்கவேண்டும். அத்துடன் கெடுதல் இல்லாத செல்வமும் நல்கவேண்டும்.\r\nநிலாவைப் போல உருவம் கொண்ட கிணைப்பறையை முழக்கிக்கொண்டு ஆடுமகள் ஆடுவாள். அவள் இடை போல, கோடைக்காலத்தில் நிலம் வறண்டுபோகும். அப்படிப்பட்ட கோடைக்காலத்திலும் காவிரி உன் நாட்டைக் காப்பாற்றும். அப்படிப்பட்ட காவிரிநாட்டுக்கு நீ தலைவன். உன் வாள்வீச்சுத் திறனால் ‘வாய்வாள் வளவன்’ என்று போற்றப்படுபவன். நீ நீடூழி வாழ்க. வாழ்க என்று நான் பாடுவேன். நீ வழங்குக. – இவ்வாறு புலவர் வேண்டுகிறார்."
  },
  {
    "story_id": 394,
    "story_category": "purananooru",
    "story_title": "394. என்றும் செல்லேன்!",
    "url": "https://www.tamilsurangam.in/literatures/ettuthogai/purananooru/purananooru_394.html",
    "information": "பாடியவர்: கோனாட்டு எறிச்சலூர் மாடலன் \n\nமதுரைக் குமரனார்.\n\nபாடப்பட்டோன்: சோழிய ஏனாதி திருக்குட்டுவன்.\n\nதிணை: பாடாண். துறை: கடைநிலை.",
    "poem": "சிலையுலாய் நிமிர்ந்த சாந்துபடு மார்பின்,\n\nஒலிபுனற் கழனி வெண்குடைக் கிழவோன்,\n\nவலிதுஞ்சு தடக்கை வாய்வாள் குட்டுவன்,\n\nவள்ளிய னாதல் வையகம் புகழினும்!\n\nஉள்ளல் ஓம்புமின், உயர்மொழிப் புலவீர்!\nயானும், இருள்நிலாக் கழிந்த பகல்செய் வைகறை,\n\nஒருகண் மாக்கிணை தெளிர்ப்ப ஒற்றிப்,\n\nபாடுஇமிழ் முரசின் இயல்தேர்த் தந்தை\n\nவாடா வஞ்சி பாடினேன் ஆக,\n\nஅகமலி உவகையொடு அணுகல் வேண்டிக்,\nகொன்றுசினந் தணியாப் புலவுநாறு மருப்பின்\n\nவெஞ்சின வேழம் நல்கினன் ; அஞ்சி\n\nயான்அது பெயர்த்தனென் ஆகத், தான்அது\n\nசிறிதென உணர்ந்தமை நாணிப், பிறிதும்ஓர்\n\nபெருங்களிறு நல்கி யோனே; அதற்கொண்டு,\nஇரும்பேர் ஒக்கல் பெரும்புலம்பு உறினும்,\n\nதுன்னரும் பரிசில் தரும் என,\n\nஎன்றும் செல்லேன், அவன் குன்றுகெழு நாட்டே!",
    "meaning": "குட்டுவன் தன்னைப் பாடிய புலவருக்குப் போர்யானை ஒன்றைப் பரிசாக வழங்கினானாம். அந்த யானையைக் கண்டு அஞ்சிப் புலவர் விலகினாராம். புலவர் போதவில்லை என்று விலகுகிறார் என்று எண்ணிய குட்டுவன் மேலும் ஒரு யானையைக் கொடுத்தானாம். அதுமுதல் புலவர் சுற்றம் ‘நெருங்கமுடியாத பரிசில் தந்துவிடுவான்’ என்று எண்ணி அவனிடம் பரிசில் கேட்டுச் செல்வதையே விட்டுவிட்டார்களாம்.\r\nபுலவர் கூறுகிறார்.\r\nபுலவர்களே! குட்டுவன் வையம் புகழும் வள்ளலே ஆயினும் அவனிடம் பரிசில் பெற செல்ல நினைக்காதீர்கள். ஒரு நாள் நிலாவானது இருளைப் போக்கிக்கொண்டிருந்த வைகறை விடியலில் என் கிணைப்பறையில் இசையை முழக்கிக்கொண்டு அவன் ஆளும் வஞ்சிநகரின் பெருமையைப் பாடினேன்.\r\nஅவனுக்கு ஒரே மகிழ்ச்சி.\r\nபோர்க்களத்தில் பகைவரைக் கொன்று சினம் தணியாத புலால் நாறும் தந்தத்தை உடைய ஒரு யானையைப் பரிசாக வழங்கினான். அந்த யானையைக் கண்டு அஞ்சி நான் விலகினேன். நான் விலகியதைப் பார்த்த அவன் தான் கொஞ்சமாகக் கொடுத்தமைக்கு நாணி மேலும் யானையை வழங்கினான். எனவே புலவர்களே! பரிசில் வேண்டி அவனிடம் செல்லாதீர்கள் – என்கிறார்எ புலவர்.\r\nஅவனிடம் சென்றால் வேண்டிய அளவு யானைகளைப் பரிசாகப் பெறலாம் என்பது கருத்து."
  },
  {
    "story_id": 395,
    "story_category": "purananooru",
    "story_title": "395. அவிழ் நெல்லின் அரியல்!",
    "url": "https://www.tamilsurangam.in/literatures/ettuthogai/purananooru/purananooru_395.html",
    "information": "பாடியவர்: மதுரை நக்கீரர்.\n\nபாடப்பட்டோன்: சோழநாட்டு பிடவூர்கிழார் மகன் பெருஞ்சாத்தன்.\n\nதிணை: பாடாண். துறை: கடைநிலை.",
    "poem": "மென் புலத்து வயல் உழவர்\n\nவன் புலத்துப் பகடு விட்டுக்\n\nகுறு முயலின் குழைச் சூட்டொடு\n\nநெடு வாளைப் பல் உவியல்\n\nபழஞ் சோற்றுப் புக வருந்திப்,\n\nபுதல் தளவின் பூச் சூடி,\n\nஅரில் பறையாற் புள்ளோப்பி,\n\nஅவிழ் நெல்லின் அரியலா ருந்து;\n\nமனைக் கோழிப் பைம்பயி ரின்னே,\n\nகானக் கோழிக் கவர் குரலொடு,\n\nநீர்க் கோழிக் கூப்பெயர்க் குந்து;\n\nவே யன்ன மென் தோளால்,\n\nமயில் அன்ன மென் சாயலார்,\n\nகிளிகடி யின்னே;\n\nஅகல் அள்ளற் புள்இரீஇ யுந்து;\nஆங்கப் , பலநல்ல புலன் அணியும்\n\nசீர்சான்ற விழுச் சிறப்பின்,\n\nசிறுகண் யானைப் பெறலருந் தித்தன்\n\nசெல்லா நல்லிசை உறந்தைக் குணாது,\n\nநெடுங்கை வேண்மான் அருங்கடிப் பிடவூர்\nஅறப்பெயர்ச் சாத்தன் கிளையேம், பெரும!\n\nமுன்நாள் நண்பகல் சுரன்உழந்து வருந்திக்,\n\nகதிர்நனி சென்ற கனையிருள் மாலைத்,\n\nதன்கடைத் தோன்றி, என் உறவு இசைத்தலின்,\n\nதீங்குரல் . . கின் அரிக்குரல் தடாரியொடு,\nஆங்கு நின்ற எற் கண்டு,\n\nசிறிதும் நில்லான், பெரிதுங் கூறான்,\n\nஅருங்கலம் வரவே அருளினன் வேண்டி,\n\nஐயென உரைத்தன்றி நல்கித், தன்மனைப்\n\nபொன்போல் மடந்தையைக் காட்டி,இவனை\nஎன்போல் போற்று என் றோனே; அதற்கொண்டு,\n\nஅவன்மறவ லேனே, பிறர்உள்ள லேனே;\n\nஅகன் ஞாலம் பெரிது வெம்பினும்,\n\nமிக வானுள் எரி தோன்றினும்,\n\nகுள மீனோடும் தாள் புகையினும்,\nபெருஞ்செய் நெல்லின் கொக்குஉகிர் நிமிரல்\n\nபசுங்கண் கருனைச் சூட்டொடு மாந்த,\n\nவிளைவுஒன்றோ வெள்ளம் கொள்க! என,\n\nஉள்ளதும் இல்லதும் அறியாது,\n\nஆங்குஅமைந் தன்றால்; வாழ்க, அவன் தாளே!",
    "meaning": "“என்னைப் பேணுவது போல இந்தப் புலவனையும் பேணிப் பாதுகாப்பாயாக” என்று அந்த வள்ளல் தன் மனைவியிடம் கூறினான்.\r\nமென்புல வயலை உழுத உழவர் தம் எருதுகளை வன்புல மேய்ச்சல் தரையில் மேய விட்டுவிட்டு அங்கு மேய்ந்த முயல் சூட்டையும், தம் வயலில் பிடித்த வாளைமீன் அவியலையும் பழைய-சோற்றுடன் சேர்த்து உண்ட பின்னர் அரித்து ஊறிய கள்ளை உண்பர்.\r\nவீட்டில் வளர்க்கும் கோழியின் குரலொலியைக் கேட்டு காட்டுக்கோழியின் இரட்டைக் குரலும், நீர்க்கோழியின் கூவுதலும் கேட்கும் மூவகை நிலப்பகுதியை கொண்டது அந்த வள்ளலின் பிடவூர் நிலம்.\r\nஅவ்வூர் மகளிர் மூங்கில் போன்ற தோளை உடையவர்கள். மயில் போன்ற தோற்றச் சாயலை உடையவர்கள். மென்புல நிலத்து விளைச்சலில் கிளியை ஓட்டினால் அந்த ஒலியைக் கேட்டு நன்செய்ச் சேற்றில் மேயும் பறவைகள் பறந்து ஓடும்.\r\nஇப்படிப் பல வகையான நல்ல நிலங்களின் அழகினைக் கொண்டது பிடவூர்.உயர்வும் விழுமிய சிறப்பும் கொண்டது.\r\nமாறாத புகழ் கொண்ட உறையூருக்குக் கிழக்கில் உள்ளது.அப்போது அந்நாட்டு அரசன் தித்தன். பெறுதற்கு அரிய நற்பண்புகள் கொண்டவன். சிறிய கண் கொண்ட யானைமேல் தோற்றம் தருபவன்.\r\nபிடவூர் வள்ளல் ‘பிடவூர் கிழான்’. அவன் மகன் பெருஞ்சாத்தன். இந்தச் சாத்தனுக்குப் ‘பெரு’ என்னும் அடைமொழி அவன் செய்யும் கொடையறம் பற்றி வழங்கப்பட்டது. புலவர் இவனை ‘அறப்பெயர்ச் சாத்தன்’ என்றே குறிப்பிடுகிறார்.\r\nஇந்த சாத்தனைக் காணும் புலவர் (சாத்தன் இன்னார் என்று முன்பின் அறியாத காரணத்தால்) தன்னைச்  சாத்தனுக்கு உறவினன் என்று கூறிக்கொள்கிறார்.\r\nநாள்-பொழுதெல்லாம் வறண்ட நிலப்பகுதியில் நடந்துவந்த துன்பத்துடன், வெயில் தணிந்த மாலை வேளையில் அவன் வீட்டு வாயிலில் நின்றுகொண்டு, அரிப்புப் குரல் கேட்கும் தன் தடாரிப் பறையை முழக்கினார்.\r\nபுலவர் சொல்கிறார். – அங்கு நின்ற என்னைப் பார்த்து, சிறிது நேரம்கூட நிற்கவில்லை. பெரிதாக என்னிடம் எதும் பேசவும் இல்லை. பெருஞ்செல்வம் கொண்டுவருக என ஆணையிட்டான். அத்துடன் விடவில்லை. அவன் அருகில் திருமகள் [பொன்] போல் நின்றுகொண்டிருந்த தனது மனைவியிடம் சொன்னான். என்னைப் பேணுவது போல இவரையும் பேணுக என்றான். அதுமுதல் அவனை என்னால் மறக்க முடியவில்லை. பிறரை நினைத்துப்பார்க்கவும் முடியவில்லை.  \r\nஉலகமே சூட்டால் வெம்பிப் போனாலும், பல வகையான எரிமீன்கள் விழுந்து புகைந்து போனாலும், கொக்கு-நகம் போன்ற நெல்லரிசிச் சோற்றை ‘கருனை’ப் பறவை சுட்ட வறுவலொடு தருவான். நான் மாந்தி உண்பேன்.\r\nஅவனது வயல் விளைச்சல் ஒன்று இரண்டாக அல்லாமல் ‘வெள்ளம்’ என்னும் பேரெண்ணிக்கையில் பெருகுவதாகுக.\r\nஅவன் முயற்சி இருக்கிறதா, இல்லையா என்று தெரியாமல் நான் வாழ்கிறேன். அவன் தாள் வாழ்க!"
  },
  {
    "story_id": 396,
    "story_category": "purananooru",
    "story_title": "396. பாடல்சால் வளன்!",
    "url": "https://www.tamilsurangam.in/literatures/ettuthogai/purananooru/purananooru_396.html",
    "information": "பாடியவர்: மாங்குடி கிழார்.\n\nபாடப்பட்டோன்: வாட்டாற்று எழினியாதன்.\n\nதிணை: பாடாண். துறை: கடைநிலை.",
    "poem": "கீழ் நீரால் மீன் வழங்குந்து;\n\nமீநீரான், கண்ணன்ன, மலர்பூக் குந்து;\n\nகழி சுற்றிய விளை கழனி,\n\nஅரிப் பறையாற் புள் ளோப்புந்து;\n\nநெடுநீர் தொகூஉம் மணல் தண்கான்\n\nமென் பறையாற் புள் இரியுந்து;\n\nநனைக் கள்ளின் மனைக் கோசர்\n\nதீந் தேறல் நறவு மகிழ்ந்து\n\nதீங் குரவைக் கொளைத்தாங் குந்து;\n\nஉள்ளி லோர்க்கு வலியா குவன்,\n\nகேளி லோர்க்குக் கேளா குவன்\n\nகழுமிய வென்வேல் வேளே;\n\nவளநீர் வாட்டாற்று எழினி யாதன்\n\nகிணை யேம், பெரும!\n\nகொழுந் தடிய சூடு என்கோ?\nவளநனையின் மட்டு என்கோ?\n\nகுறு முயலின் நிணம் பெய்தந்த\n\nநறுநெய்ய சோறு என்கோ?\n\nதிறந்து மறந்து கூட்டு முதல்\n\nமுகந்து கொள்ளும் உணவு என்கோ?\nஅன்னவை பலபல . . .\n\n. . . . வருந்திய\n\nஇரும்பேர் ஒக்கல் அருந்தி எஞ்சிய\n\nஅளித்து உவப்ப, ஈத்தோன் எந்தை;\n\nஎம்மோர் ஆக்கக் கங்கு உண்டே;\nமாரி வானத்து மீன் நாப்பண்,\n\nவிரி கதிர வெண் திங்களின்,\n\nவிளங்கித் தோன்றுக, அவன் கலங்கா நல்லிசை!\n\nயாமும் பிறரும் வாழ்த்த, நாளும்\n\nநிரைசால் நன்கலன் நல்கி,\nஉரைசெலச் சுரக்க அவன் பாடல்சால் வளனே!",
    "meaning": "வள்ளல் வாட்டாற்று எழினியாதன் நானும் மற்றவர்களும் வாழ்த்திக்கொண்டே இருக்கும்படி கொடை வழங்கிக்கொண்டே இருக்க வேண்டும் – என்கிறார் புலவர்.\r\nவாட்டாற்று வளம் – நிலத்தின் கீழ் உள்ள நீர் மீனை வழங்கும். நிலத்தின் மேலே பொழியும் நீர் மலர்களைப் பூக்கச் செய்யும். கழி என்னும் நீர்நிலைகளைச் சுற்றியுள்ள வயல்களில் அரிப்பறை முழக்கிக் கதிர்களை உண்ண வரும் பறவைகளை ஓட்டுவர். அந்த ஒலியைக் கேட்டு கடலில் இறை தேடும் மென்பறைப் புள்ளினம் பயந்து பறந்தோடும். அங்குள்ள மனைகளில் வாழும் கோசர் குடிமக்கள் பூத்தேன் கள்ளையும், இனிக்கும் தேறல் நறவையும் உண்டு மகிழ்ந்து குரவைக் கூத்து ஆடுவர். – இப்படிப்பட்ட வளம் நிறைந்த ஊர் வாட்டாறு.\r\nஇந்த ஊரில் வாழ்ந்த வள்ளல் எழினியாதன். எழினி மகன் ஆதன். இவன் உள்ளத்தில் தெம்பு இல்லாதவர்களுக்கு வலிமைத் துணையாக விளங்குவான். உறவினர் இல்லாதவர்களுக்கு உறவினனாக இருந்து உதவுவான். இவனது வெற்றிவேல் இவற்றை உண்டாக்கித் தரும். பெருமானே! அவனைப் பாடிக் கிணையிசை முழக்குபவர்கள் நாங்கள்.\r\nஇப்படிச் சொன்னதும் அவன் வழங்கியதை எப்படிச் சொல்லுவேன். கொழுத்த மீனைச் சுட்டுத் தந்ததைச் சொல்லட்டுமா? முயல் கறியை நெய்ப்பொங்கலோடு தந்ததைச் சொல்லட்டுமா? தானியக் கூட்டைத் திறந்துவிட்டு மூடாமல் வேண்டிய அளவு எடுத்துக்கொள்ளுங்கள் என்றானே அதனைச் சொல்லட்டுமா? எதனைச் சொல்ல?\r\nஎன் சுற்றம் அருந்தும்படியும், அள்ளிப் பிறருக்குத் தரும்படியும் அவன் வழங்கினான். நாங்கள் ஆக்குவதற்கு அளவு [கங்கு] உண்டு. அவன் வழங்கியதற்கு அளவே இல்லை. அவன் தன் கொடையை மழையாகப் பொழிந்தான். நாங்கள் வானத்து மீன்கள் போல இருந்தோம். அவன் வெண்மையான முழுநிலாப் போல இருந்தான். இப்படியே அவன் என்றென்றும் விளங்கவேண்டும். கலங்கி மாசுபடாத புகழுடன் விளங்கவேண்டும். \r\nநானும் வாழ்த்த வேண்டும். பிறரும் வாழ்த்த வேண்டும். வாழ்த்தும்படி அவன் நல்ல செல்வ-வளத்தை வழங்கிக்கொண்டே இருக்கவேண்டும்.\r\nபசுக்கூட்டம்\r\nதோன்றிக்கோன் பல எருதுகளைத் தந்தான். பசுக்கூட்டத்தோடு தந்தான். வானத்தில் பூத்திருக்கும் மீன் போன்று விளங்கும் பல ஆனிரைகளைத் தந்தான். எருதினைப் பூட்டுவதற்கு வண்டியும் தந்தான்.\r\nஅருவி கொட்டும் உயர்ந்த மலையுச்சிகள் கொண்ட தோன்றிமலை அரசன் அந்தத் தோன்றிக்கோன்."
  },
  {
    "story_id": 397,
    "story_category": "purananooru",
    "story_title": "397. தண் நிழலேமே!",
    "url": "https://www.tamilsurangam.in/literatures/ettuthogai/purananooru/purananooru_397.html",
    "information": "பாடியவர்: எருக்காட்டூர்த் தாயங் \n\nகண்ணனார்.\n\nபாடப்பட்டோன்: கோழன் குளமுற்றத்துத் துஞ்சிய கிள்ளி வளவன்.\n\nதிணை: பாடாண். துறை: பரிசில் விடை; கடைநிலை விடையும் ஆம்.",
    "poem": "வெள்ளியும் இருவிசும்பு ஏர்தரும்; புள்ளும்\n\nஉயர்சினைக் குடம்பைக் குரல்தோற் றினவே;\n\nபொய்கையும் போடுகண் விழித்தன; பையச்\n\nசுடரும் சுருங்கின்று, ஒளியே; பாடெழுந்து\n\nஇரங்குகுரல் முரசமொடு வலம்புரி ஆர்ப்ப,\nஇரவுப் புறங்கண்ட காலைத் தோன்றி,\n\nஎகுஇருள் அகற்றும் ஏமப் பாசறை,\n\nவைகறை அரவம் கேளியர்! பலகோள்\n\nசெய்தார் மார்ப! எழுமதி துயில்! எனத்,\n\nதெண்கண் மாக்கிணை தெளிர்ப்ப ஒற்றி,\nநெடுங்கடைத் தோன்றி யேனே; அது நயந்து,\n\nஉள்ளி வந்த பரிசிலன் இவன் என,\n\nநெய்யுறப் பொரித்த குய்யுடை நெடுஞ்சூடு,\n\nமணிக்கலன் நிறைந்த மணநாறு தேறல்,\n\nபாம்புரித் தன்ன வான்பூங் கலிங்கமொடு,\nமாரி யன்ன வண்மையின் சொரிந்து,\n\nவேனில் அன்ன என் வெப்பு நீங்க,\n\nஅருங்கலம் நல்கி யோனே; என்றும்,\n\nசெறுவிற் பூத்த சேயிதழ்த் தாமரை,\n\nஅறுதொழில் அந்தணர் அறம்புரிந்து எடுத்த\nதீயொடு விளங்கும் நாடன், வாய்வாள்\n\nவலம்படு தீவிற் பொலம்பூண் வளவன்;\n\nஎறிதிரைப் பெருங்கடல் இறுதிக்கண் செலினும்,\n\nதெறுகதிர்க் கனலி தென்திசைத் தோன்றினும்,\n\nஎன்னென்று அஞ்சலம் யாமே; வென்வெல்\nஅருஞ்சமம் கடக்கும் ஆற்றல், அவன்\n\nதிருந்துகழல் நோன்தாள் தண்நிழ லேமே!",
    "meaning": "பாசறையில் துயின்ற மன்னனைப் புலவர் தன் கிணை முழக்கத்துடன் பாடித் துயில் எழுப்பினார். எழுந்த மன்னன் புலவருக்குப் பரிசில் வழங்குகிறான். பெற்ற புலவர் மன்னனை வாழ்த்துகிறார். இதுதான் பாடலின் செய்தி. . \r\nவெள்ளி முளைத்துவிட்டது. மரக்கிளை உச்சிக்கூட்டில் இருக்கும் பறவைகள் ஒலி எழுப்புகின்றன. பொய்கையில் தாமரைப் பூ கண்விழித்து மலர்கிறது. ஒளி பெருகுவதால் கண் சுருங்குகிறது. பாசறையில் முரசும் வலம்புரிச்சங்கும் முழங்குகின்றன. மின்னும் வேல்கள் இருளைப் பின்னுக்குத் தள்ளிக் காலை வேளையில் மிளிர்கின்றன.\r\n“கோட்டைகள் பலவற்றைக் கொண்டவனே! துயில் எழுக!” என்று கூறி என் கிணைப்பறையை முழக்கிக்கொண்டு அவன் (அரசன்) வாயிலில் தோன்றினேன். \r\nபரிசில் நாடி வந்தவன் என்று என்னை அவன் உணர்ந்துகொண்டான். நெய்யில் பொறித்த ஆட்டுக்கறி, சிறிய கிண்ணத்தில் தேறல், பாம்பு உரித்த தோல் போல் தோன்றும் பூப் போட்ட ஆடை முதலான அரிய செல்வங்களை வழங்கினான். மழை பொழிவது போல் கைம்மாறு கருதாமல் வழங்கினான். வேனில் காலம் போல வறண்டு கிடந்த என் வறுமைச் சூடு தணிந்தது.\r\nஅவன் பெயர் வளவன். பொன்னால் செய்த பூணைப் புயத்தில் அணிந்திருக்கும் வளவன். அவன் நாடு வலம்படு தீவு (மூன்று பக்கம் நீர் கொண்டதீவு) அவன் கையிலே வேல் வைத்திருப்பான். அறுதொழில் அந்தணர் தீ வளர்க்கும் நாடு அவன் நாடு. வயலில்களில் தாமரை பூத்துக்கிடக்கும் நாடு.\r\nகடல் அலை வற்றிப்போனால் எனக்கென்ன? சூரியன் தென்திசையில் தோன்றினால் எனக்கென்ன? நான் அஞ்சவேண்டியதில்லை. தன் வெற்றி வேல் கொண்டு போரில் பகைவரைச் சாய்க்கும் அவன் நிழலில் இருக்கிறேனே."
  },
  {
    "story_id": 398,
    "story_category": "purananooru",
    "story_title": "398. துரும்புபடு சிதா அர்!",
    "url": "https://www.tamilsurangam.in/literatures/ettuthogai/purananooru/purananooru_398.html",
    "information": "பாடியவர்: திருத்தாமனார்.\n\nபாடப்பட்டோன்: சேரமான் வஞ்சன்.\n\nதிணை: பாடாண். துறை: கடைநிலை.",
    "poem": "மதிநிலாக் கரப்ப, வெள்ளி ஏர்தர,\n\nவகைமாண் நல்லில் . . . . .\n\nபொறிமலர் வாரணம் பொழுது அறிந்து இயம்ப,\n\nபொய்கைப் பூமுகை மலரப், பாணர்\n\nகைவல் சீறியாழ் கடன் அறிந்து இயக்க,\nஇரவுப் புறம் பெற்ற ஏம வைகறைப்,\n\nபரிசிலர் வரையா விரைசெய் பந்தர்\n\nவரிசையின் இறுத்த வாய்மொழி வஞ்சன்,\n\nநகைவர் குறுகின் அல்லது, பகைவர்க்குப்\n\nபுலியினம் மடிந்த கல்லளை போலத்,\nதுன்னல் போகிய பெரும்பெயர் மூதூர்,\n\nமதியத்து அன்னஎன் அரிக்குரல் தடாரி,\n\nஇரவுரை நெடுவார் அரிப்ப வட்டித்து,\n\nஉள்ளி வருநர் கொள்கலம் நிறைப்போய்!\n\nதள்ளா நிலையை யாகியர் எமக்கு என,\nஎன்வரவு அறீஇச்,\n\nசிறி திற்குப் பெரிது உவந்து,\n\nவிரும்பிய முகத்த னாகி, என் அரைத்\n\nதுரும்புபடு சிதாஅர் நீக்கித், தன் அரைப்\n\nபுகைவிரிந் தன்ன பொங்குதுகில் உடீஇ,\nஅழல்கான் றன்ன அரும்பெறல் மண்டை,\n\nநிழல்காண் தேறல் நிறைய வாக்கி,\n\nயான்உண அருளல் அன்றியும், தான்உண்\n\nமண்டைய கண்ட மான்வறைக் கருனை,\n\nகொக்குஉகிர் நிமிரல் ஒக்கல் ஆர,\nவரையுறழ் மார்பின், வையகம் விளக்கும்,\n\nவிரவுமணி ஒளிர்வரும், அரவுஉறழ் ஆரமொடு,\n\nபுரையோன் மேனிப் பூந்துகில் கலிங்கம்.\n\nஉரைசெல அருளி யோனே;\n\nபறைஇசை அருவிப் பாயல் கோவே.",
    "meaning": "பாணர் விடியற்கால வேளையில் யாழில் பண் கூட்டிப் பாடுவர் என்று இப்பாடலில் கூறப்படும் செய்தி தமிழரின் பண்பாட்டை விளக்கும் ஒரு புதுமையான செய்தி.\r\nநிலா மறைய வெள்ளி முளைத்து வளரும் காலம். புள்ளியிட்ட மயிர்ப்பள்ளி கொண்ட சேவல் கூவி விடியற்காலம் என்று சொல்லிக்கொண்டிருந்தது. குளத்துப் பூக்களின் மொட்டு விரிந்துகொண்டிருந்தது. பாணர் தம் கைத்திறத்தால் யாழிசை எழுப்பிக் கடமையைச் செய்துகொண்டிருந்தனர். வைகறைப் பொழுது யாமப் பொழுதைப் பின்னுக்குத் தள்ளி முன்னேறிக்கொண்டிருந்தது. சேர அரசன் வஞ்சன் பரிசில் நாடி வந்தவர்களுக்கு வரிசை (சிறப்பு) செய்துகொண்டிருந்தான். அவன் சொன்ன சொல் [வாய்மொழி] தவறாதவன்.\r\nநண்பர்கள் [நகைவர்] நுழைவதைத் தவிர, பகைவர் யாரும், பெயர் பெற்ற அவன் பழமையான ஊரை, புலி இரை தேடச் சென்றுவிட்ட குகை போல எண்ணிக்கொண்டு நுழையமாட்டார்கள்.  \r\nநிலாப் போலத் தோற்றம் கொண்ட தடாரிப்பறையை முழக்கிக்கொண்டு பரிசில் வேண்டுவோர் ஏந்திக்கொண்டிருக்கும் சாக்குப் போன்ற கொள்கலன்களை வஞ்சன் தன் கொடைப்பொருள்களால் நிறைத்துக்கொண்டிருந்தான்.\r\n‘என்னிடம் வராமல் இருந்துவிடாதீர்கள்’ – என்று சொல்லிக்கொண்டே அவன் வரவேற்றான். புலவரின் சிறுமையைப் போக்க வாய்ப்புக் கிடைத்தமைக்காகப் பெரிதும் மகிழ்ந்தான். அவனது மகிழ்ச்சி முகத்தில் வெளிப்பட்டது. மாசு படிந்து என் இடையில் இருந்த ஆடையை நீக்கிவிட்டுப் புகையை முகந்து வைத்தது போல் காணப்பட்ட ஆடையை உடுத்தச்செய்தான். என் உண்கலம் நெருப்பைப் போல் காய்ந்து கிடந்தது. அதில் நிழல் விழுவது போலத் தேறல்கள்ளை ஊற்றினான். எனக்காக எடுத்துவரச் செய்து ஊற்றினான். அவன் உண்ணுவதற்காகச் சுட்டு வைத்திருந்த மான்கறி, கருனைப்பறவைக் கறி, கொக்கு-நகம் போல் தோன்றும் நெல்லஞ்சோறு ஆகியவற்றைத் தந்தான். என் சுற்றத்தாரெல்லாம் உண்ணும்படித் தந்தான்.\r\nஅவனுக்கு மலை போல் அகன்ற மார்பு. அதில் உலகையே விளங்கச்செய்யும் மணியாரம். அது நாகமணியால் ஆனது. அவன் பண்பால் மிகவும் உயர்ந்தவன். பலரும் பாராட்டும்படி அருள்புரிபவன்.\r\nஅருவி பாயும் பாயல்மலை அரசன்."
  },
  {
    "story_id": 399,
    "story_category": "purananooru",
    "story_title": "399. கடவுட்கும் தொடேன்!",
    "url": "https://www.tamilsurangam.in/literatures/ettuthogai/purananooru/purananooru_399.html",
    "information": "பாடியவர்: ஐயூற் முடவனார்\n\nபாடப்பட்டோன்: தாமான் தோன்றிக்கோன்\n\nதிணை: பாடாண் துறை: பரிசில் விடை",
    "poem": "அடுமகள் முகந்த அளவா வெண்ணெல்\n\nதொடிமாண் உலக்கைப் பருஉக்குற் றரிசி\n\nகாடி வெள்ளுலைக் கொளீஇ நீழல்\n\nஓங்குசினை மாவின் தீங்கனி நறும்புளி,\n\nமோட்டிவரு வராஅல் கோட்டுமீன் கொழுங்குறை,\n\nசெறுவின் வள்ளை, சிறுகொடிப் பாகல்,\n\nபாதிரி யூழ்முகை அவிழ்விடுத் தன்ன,\n\nமெய்களைந்து, இன்னொடு விரைஇ. . .\n\nமூழ்ப்பப் பெய்த முழுஅவிழ்ப் புழுக்கல்,\n\nஅழிகளிற் படுநர் களியட வைகின்,\nபழஞ்சோறு அயிலும் முழங்குநீர்ப் படப்பைக்\n\nகாவிரிக் கிழவன், மாயா நல்லிசைக்\n\nகிள்ளி வளவன் உள்ளி, அவன்படர்தும்;\n\nசெல்லேன் செல்லேன், பிறர்முகம் நோக்கேன்;\n\nநெடுங்கழைத் தூண்டில் விடுமீன் நொடுத்துக்,\nகிணைமகள் அட்ட பாவற் புளிங்கூழ்\n\nபொழுதுமறுத் துண்ணும் உண்டியேன், அழிவுகொண்டு,\n\nஒருசிறை இருந்தேன்; என்னே! இனியே,\n\nஅறவர் அறவன், மறவர் மறவன்,\n\nமள்ளர் மள்ளன்,தொல்லோர் மருகன்,\nஇசையிற் கொண்டான், நசையமுது உண்க என,\n\nமீப்படர்ந்து இறந்து, வன்கோல் மண்ணி,\n\nவள்பரிந்து கிடந்தஎன் தெண்கண் மாக்கிணை\n\nவிசிப்புறுத்து அமைந்த புதுக்காழ்ப் போர்வை,\n\nஅலகின் மாலை ஆர்ப்ப வட்டித்துக்,\nகடியும் உணவென்ன கடவுட்கும் தொடேன்;\n\nகடுந்தேர் அள்ளற்கு அசாவா நோன்சுவல்\n\nபகடே அத்தை யான் வேண்டிவந் தது என,\n\nஒன்றியான் பெட்டா அளவை, அன்றே\n\nஆன்று விட்டனன் அத்தை; விசும்பின்\nமீன்பூத் தன்ன உருவப் பன்னிரை\n\nஊர்தியொடு நல்கி யோனே; சீர்கொள\n\nஇழுமென இழிதரும் அருவி,\n\nவான்தோய் உயர்சிமைத் தோன்றிக் கோவே.",
    "meaning": "கிள்ளிவளவனிடம் செல்லும் புலவர் முடவனான் தான் ஏறிச் செல்லும் வண்டியை இழுக்கும் எருது ஒன்று வேண்டும் என்றார். அரசன் தாமான் தோன்றிக்கோவோ வானத்து மீன் போல் மேயும் ஆனிரைகளையும், ஏறிச்செல்லும் ஊர்தியையும் வழங்கினான். தாமான் தோன்றிக்கோன் புலவு [அவிப்புழுக்கல்] (பிரியாணி) வழங்குவான். இதனை உண்டு களிப்பில் கிடப்பவர்களுக்கு களிப்புத் தெளிய பழஞ்சோறு தருவான். அன்று புலவருக்கு நோன்புநாள். அவன் தந்த மீன்பிரியாணி கடவுளுக்குப் படைக்கப்படக் கூடாத உணவு என்று புலவர் உண்ண மறுத்தார். என்றாலும் அவன் கொடை என்பதால் கோலில் கட்டிய தன் பையில் வாங்கி முடிந்துகொண்டார். வாழ்த்தினார். பிரியாணி\r\nசமைக்கும் பெண் அளக்காமல் நெல்லை முகந்துகொண்டு வருவாள். பூண் போட்ட உலக்கையால் குற்றி அரிசியாக்குவாள். புளித்த காடிநீர் ஊற்றி உலை வைப்பாள். புளிப்புக்காக மாம்பழம் போடுவாள். வரால்மீன் கறித்துண்டுகளும் போடுவாள். வள்ளைக்கீரை, பாகல்காய், பாதிரிப்பூ ஆகிய இனங்களை ஆய்ந்து (வேண்டாப் பகுதியைக் களைந்து தூய்மைப்படுத்தி) அரிசியோடு போட்டுப் பிரியாணி சமைப்பாள்.களிமயக்கம் தீர\r\nதோன்றிக்கோன் இவற்றை படைப்பான். உண்ட மயக்கத்தில் உறங்கினால் மயக்கம் தெளியப் பழையசோறு தருவான். நான் காவிரி பாயும் நாட்டுக்கு அரசன் அழியாப் புகழ் கொண்ட கிள்ளிவளவனை நினைத்துப் போய்க்கொண்டிருக்கிறேன் என்றேன்.பண்டமாற்று\r\nமூங்கில் கட்டிய தூண்டில் போட்டுப் பிடித்துவந்த மீனை விற்றுப் பண்டமாற்றாக வாங்கிவந்த இனிப்பு இல்லாத புளி போட்டுச் சமைத்த கூழ் உணவை சில உணவுவேளைகளில் உண்ணாமல் வைத்திருந்து உண்ணும் பழக்கம் உடையவர்கள் நாங்கள். மனம் அழிந்து ஒரு மூலையில் படுத்துக் கிடந்தேன். தோன்றிக்கோன் கொடையைப் பெற்றுக்கொண்ட பின் பிறரிடம் பரிசில் பெறச் செல்வதை விட்டுவிட்டேன்.கடவுள் உணவு\r\nதோன்றிக்கோன் அறநெறியாளர்க்கெல்லாம் மேம்பட்ட அறனாளி. மறவர்கட்கெல்லாம் மேம்பட்ட மறனாளி. போர்-மள்ளர்களுக்கெல்லாம் மேம்பட்ட மள்ளன். தொன்றுதொட்ட மறக்குடி மகன். பரந்துகிடக்கும் புகழை வெளிப்படுத்தினான். “விரும்பிய உணவை உண்க” என்றான். மீன் கலந்த உணவைக் கடவுட்குப் படைக்கும் பழக்கம் இல்லை. எனவே அன்றைய நோன்பு நாளில் நான் அதனைத் தொடவில்லை. என்றாலும் நான் கோலில் மாட்டிய என் பையில் வாங்கிக்கொண்டேன்.\r\nவண்டிமாடுசேற்று நிலத்திலும் வண்டி [தேர்] இழுக்கும் எருது ஒன்று வேண்டியே வந்திருக்கிறேன் என்றேன். இது கிள்ளிவளவனிடம் செல்ல உதவும் போலும்.\r\nதான்தோன்றிமலைகருவூரை அடுத்து உள்ளது\r\nதாமான்தோன்றி மலை என்பதுஇதன்  சங்ககாலப் பெயர்தாமான் தோன்றிக்கோ இதன்சங்ககால அரசன்தா மான் (தாவும் மான்)தோன்றும் மலைகொட்டும் அருவி இப்போதுஇல்லை"
  },
  {
    "story_id": 400,
    "story_category": "purananooru",
    "story_title": "400. உலகு காக்கும் உயர் கொள்கை!",
    "url": "https://www.tamilsurangam.in/literatures/ettuthogai/purananooru/purananooru_400.html",
    "information": "பாடியவர்: கோவூர் கிழார்.\n\nபாடப்பட்டோன்: சோழன் நலங்கிள்ளி.\n\nதிணை: பாடாண். துறை: இயன்மொழி.",
    "poem": "மாசு விசும்பின் வெண் திங்கள்\n\nமூ வைந்தான் முறை முற்றக்,\n\nகடல் நடுவண் கண்டன்ன என்\n\nஇயம் இசையா, மரபு ஏத்திக்\n\nகடைத் தோன்றிய கடைக் கங்குலான்\nபலர் துஞ்சவும் தான் துஞ்சான்,\n\nஉலகு காக்கும் உயர் கொள்கை,\n\nகேட்டோன், எந்தை என் தெண்கிணைக் குரலே;\n\nகேட்டற் கொண்டும், வேட்கை தண்டாது:\n\nதொன்றுபடு சிதாஅர் மருங்கு நீக்கி,\nமிகப் பெருஞ் சிறப்பின் வீறுசால் நன்கலம்\n\n. . . . . . . . . . லவான\n\nகலிங்கம் அளித்திட்டு என்அரை நோக்கி,\n\nநாரரி நறவின் நாள்மகிழ் தூங்குந்து;\n\nபோ தறியேன், பதிப் பழகவும்,\nதன்பகை கடிதல் அன்றியும், சேர்ந்தோர்\n\nபசிப்பகை கடிதலும் வல்லன் மாதோ;\n\nமறவர் மலிந்ததன் . . . . .\n\nகேள்வி மலிந்த வேள்வித் தூணத்து,\n\nஇருங்கழி இழிதரும் ஆர்கலி வங்கம்\nதேறுநீர்ப் பரப்பின் யாறுசீத்து உய்த்துத்,\n\nதுறைதொறும் பிணிக்கும் நல்லூர்,\n\nஉறைவின் யாணர் , நாடுகிழ வோனே!",
    "meaning": "சோழன் நலங்கிள்ளி மகிழ்ச்சி-உலா செல்லும் தன் கப்பல்களை [கலிவங்கம்] ஆற்றுக் கழிமுகத்தில் நாட்டப்பட்டுள்ள வெற்றி-வேள்வித் தூண்களில் கட்டி நிறுத்துவான். பகையை ஒழிப்பது அவன்தன் கடமை. இவன் பிறரது பசிப்பகையையும் ஒழித்துக்கட்டுகிறானே!\r\nஎன் இசைக் கருவியை இசைக்கும் மரபுப்படி முழக்கினேன். அது 15 நாள் வளர்ந்து நிறைவுள்ள நிலாவைப் போல இருந்தது.\r\nஇரவுக் காலத்தின் கடைசி நேரம். பலரும் உறங்கிக்கொண்டிருந்தனர். அவன் (நலங்கிள்ளி) மட்டும் உறங்கவில்லை. உலகைக் காக்கவேண்டிய பொறுப்பு அவனிடம் இருக்கிறதே. அவன் என் இசையைக் கேட்டான். அவன்தான் என் தலைவன். நான் முழக்கியது ‘தெண்’-ஒலி எழுப்பும் கிணை. அதன் ஒலியைக் கேட்டது முதல் அவனது வேட்கை தணியாமல் [தண்டாது] பெருகிற்று. நான் அணிந்திருந்த பழையதாகிக் கிழிந்துபோன என் ஆடையைக் களைந்துவிட்டும் புத்தாடை உடுக்கச்செய்தான். கலிங்க நாட்டுப் புத்தாடை என் இடையில் இருப்பதைப் பார்த்துப் பார்த்து மகிழ்ந்தான். பன்னாடை நாரில் வடிகட்டிய தேறலைப் பருகச்செய்து மகிழ்ந்தான். பிறகு பொழுது போவதே தெரியவில்லை. ஊர் மக்களோடு பழகவும் இல்லை.\r\nதன் பகையைப் போக்கிக்கொள்வது அவன் கடமை. அத்துடன் பிறரது பசிப்பகையையும் போக்குபவனாகத் திகழ்கிறான்.\r\nமறவர் மகிழ்ச்சி கொள்ளும் [மலிந்த] வேள்வித்தூண், கேள்வி (வடமொழி) ஓதும் வேள்வித்தூண் அவன் நாட்டு நீர்த்துறைகளில் இருந்தன. கடலிலிருந்து ஆற்றிலுள்ள தெளிந்த நீரைச் சீத்துக்கொண்டு வந்த வங்கக் கப்பல்களை அவன் அந்த வேள்வித் தூண்களில் கட்டி நிறுத்துவான். கட்டி நிறுத்தும் புதுப்பொருள் வரவு மிக்க ஊர் (காவிரிப்பூம்பட்டினம்) அவன் ஊர்."
  }
]